{
	"data": [{
			"id": "1",
			"imagen": "Piątek",
			"contenido": "<h3>Piątek XIII tygodnia Okresu Zwykłego</h3><h3>Księga Amosa</h3><em>8,4-6.9-12.</em><p>Słuchajcie tego wy, którzy gnębicie ubogiego, a bezrolnego pozostawiacie bez pracy,<br />którzy mówicie: «Kiedyż minie nów księżyca, byśmy mogli sprzedawać zboże, i kiedy szabat, byśmy mogli otworzyć spichlerz? A będziemy zmniejszać efę, powiększać sykl i wagę podstępnie fałszować.<br />Będziemy kupować biednego za srebro, a ubogiego za parę sandałów i plewy pszeniczne będziemy sprzedawać».<br />«Owego dnia – mówi Pan Bóg – zajdzie słońce w południe i w jasny dzień zaciemnię ziemię.<br />Zamienię święta wasze w żałobę, a wszystkie wasze pieśni w lamentacje; nałożę na wszystkie biodra wory, a wszystkie głowy ogolę i uczynię żałobę jak po jedynaku, a dni ostatnie jakby dniem goryczy.<br />Oto nadejdą dni – mówi Pan Bóg – gdy ześlę głód na ziemię, nie głód chleba ani pragnienie wody, lecz głód słuchania słów Pańskich.<br />Wtedy błąkać się będą od morza do morza, z północy na wschód będą krążyli, by znaleźć słowo Pańskie, lecz go nie znajdą».</p><h3>Księga Psalmów</h3><em>119(118),2.10.20.30.40.131.</em><p>Błogosławieni, którzy zachowują Boże napomnienia <br />i szukają Go całym sercem.<br />Z  całego swego serca szukam Ciebie, <br />nie daj mi odejść od Twoich przykazań.<br />Słabnie wciąż moja dusza <br />z tęsknoty do wyroków Twoich.<br />Wybrałem drogę prawdy, <br />pragnąc Twych wyroków.<br />Oto pożądam Twoich postanowień, <br />według swej sprawiedliwości zapewnij mi życie.<br />Zaczerpnę powietrza otwartymi ustami, <br />bo pragnę Twoich przykazań.</p><h3>Ewangelia wg św. Mateusza</h3><em>9,9-13.</em><p>Jezus, wychodząc z Kafarnaum, ujrzał człowieka imieniem Mateusz, siedzącego na komorze celnej, i rzekł do niego: «Pójdź za Mną!» A on wstał i poszedł za Nim.<br />Gdy Jezus siedział w domu za stołem, przyszło wielu celników i grzeszników i siedzieli wraz z Jezusem i Jego uczniami.<br />Widząc to, faryzeusze mówili do Jego uczniów: «Dlaczego wasz Nauczyciel jada wspólnie z celnikami i grzesznikami?»<br />On, usłyszawszy to, rzekł: «Nie potrzebują lekarza zdrowi, lecz ci, którzy się źle mają.<br />Idźcie i starajcie się zrozumieć, co znaczy: „Chcę raczej miłosierdzia niż ofiary”. Bo nie przyszedłem powołać sprawiedliwych, ale grzeszników».</p><hr /><h3>Św. Otton z Bambergii(biskup)</h3><p>Św. Otton z Bambergi, biskup (ok. 1060-1139)Urodził się w Szwabii, w rodzinie szlacheckiej. Do Polski przybył jako kleryk w orszaku opata Henryka z Wurzburga, który został później arcybiskupem gnieźnieńskim. W młodym wieku był kapelanem na dworze księcia Władysława Hermana. Po powrocie do Niemiec został kanclerzem cesarza Henryka IV, a później biskupem Bambergi. Dał się poznać jako wytrawny dyplomata, budowniczy i administrator. W roku 1124 na prośbę Bolesława Krzywoustego Otton przybył na Pomorze, aby je chrystianizować. Ewangelizował i chrzcił m. in. w Stargardzie, Pyrzycach, Kamieniu, Szczecinie, Lubinie, Kołobrzegu, Białogardzie. Jego misja, mimo trudności i przeciwieństw, zakończyła się pomyślnie. Podczas drugiej wyprawy stworzył na Pomorzu zręby organizacji kościelnej. Pochowano go w opactwie na Górze św. Michała niedaleko Bambergi. Kanonizacji dokonał papież Klemens III w 1189 roku. Św. Otton jest patronem archidiecezji szczecińsko-kamieńskiej, Pomorza.</p><hr /><h3>Św. Symeon Salos (+ VI w.)()</h3><hr /><hr /><h3>Św. Eparchius(opat (+ 581))</h3><hr />"
		},
		{
			"id": "2",
			"imagen": "Sobota",
			"contenido": "<h3>Sobota XIII tygodnia Okresu Zwykłego</h3><h3>Księga Amosa</h3><em>9,11-15.</em><p>Tak mówi Pan: «W tym dniu podniosę szałas Dawidowy, który upada, zamuruję jego szczeliny, ruiny jego podźwignę i jak za dawnych dni go zbuduję,<br />by posiedli resztę Edomu i wszystkie narody, nad którymi wzywano mojego imienia – mówi Pan, który to uczyni.<br />Oto nadejdą dni – mówi Pan – gdy będzie postępował żniwiarz zaraz za oraczem, a depczący winogrona za siejącym ziarno; z gór moszcz spływać będzie kroplami, a wszystkie pagórki będą w niego opływać.<br />Uwolnię z niewoli lud mój izraelski – odbudują miasta zburzone i będą w nich mieszkać; zasadzą winnice i pić będą wino; założą ogrody i będą jedli z nich owoce.<br />Zasadzę ich na ich ziemi, a nigdy nie będą wyrwani z ziemi, którą im dałem – mówi Pan, twój Bóg».</p><h3>Księga Psalmów</h3><em>85(84),9.11-12.13-14.</em><p>Będę słuchał tego, <br />co Pan Bóg mówi: <br />oto ogłasza pokój ludowi i swoim wyznawcom, <br />którzy zwracają się ku niemu swym sercem.<br />Łaska i wierność spotkają się z sobą,  <br />ucałują się sprawiedliwość i pokój.<br />Wierność z ziemi wyrośnie, <br />a sprawiedliwość spojrzy z nieba.<br />Pan sam szczęściem obdarzy, <br />a nasza ziemia wyda swój owoc.<br />Sprawiedliwość będzie kroczyć przed Nim, <br />a śladami Jego kroków zbawienie.</p><h3>Ewangelia wg św. Mateusza</h3><em>9,14-17.</em><p>Po powrocie Jezusa z krainy Gadareńczyków podeszli do Niego uczniowie Jana i zapytali: «Dlaczego my i faryzeusze dużo pościmy, Twoi zaś uczniowie nie poszczą?»<br />Jezus im rzekł: «Czy goście weselni mogą się smucić, dopóki pan młody jest z nimi? Lecz przyjdzie czas, kiedy zabiorą im pana młodego, a wtedy będą pościć.<br />Nikt nie przyszywa łaty z surowego sukna do starego ubrania, gdyż łata obrywa ubranie, i gorsze staje się przedarcie.<br />Nie wlewają też młodego wina do starych bukłaków. W przeciwnym razie bukłaki pękają, wino wycieka, a bukłaki przepadają. Ale młode wino wlewają do nowych bukłaków, a tak jedno i drugie się zachowuje».</p><hr /><h3>Św. Bernardyn Realino()</h3><p>Św. Bernardyn Realino, kapłan Urodził się w Carpi koło Ferrary. Studiował medycynę w Modenie i Bolonii. Doktor prawa rzymskiego i cywilnego. Był burmistrzem Felizzano, sędzią w Castel Leone, doradcą i pełnomocnikiem namiestnika Neapolu. Kiedy miał 34 lata, podczas rekolekcji, podjął decyzję radykalnej zmiany życia. Wstąpił do jezuitów. W trzy lata później przyjął święcenia kapłańskie. Pracował jako mistrz nowicjatu. Uznanie zyskał jako wybitny kaznodzieja. W 1574 roku wysłano go do Lecce, gdzie pozostał do śmierci. Swoją życzliwością i pobożnością podbił serca mieszkańców, którzy nazywali go \"ojcem miasta\". Miał dar ekstaz, proroctw, uzdrawiania. Pod koniec życia bardzo cierpiał. Trzy lata przed śmiercią utracił wzrok. Zmarł 2 lipca 1616 roku. Beatyfikowany przez Leona XIII w 1895 roku. Kanonizował go Pius XII (1947). Św. Bernardyn jest patronem Lecce. W IKONOGRAFII przedstawiany jest z Dziecięciem Jezus na rękach, które miał otrzymać od Matki Bożej podczas jednej ze swoich ekstaz.</p><hr /><h3>Śwśw. Proces i Martynian(męczennicy (+ III w.))</h3><hr /><hr /><h3>Św. Switun(biskup Winchester (+ 862))</h3><hr />"
		},
		{
			"id": "3",
			"imagen": "Niedziela",
			"contenido": "<h3>Czternasta Niedziela zwykła</h3><h3>Księga Izajasza</h3><em>66,10.12-14c.</em><p>Radujcie się wraz z Jerozolimą, weselcie się w niej wszyscy, co ją miłujecie! Cieszcie się z nią bardzo wy wszyscy, którzy się nad nią smuciliście.<br />Tak bowiem mówi Pan: «Oto Ja skieruję do niej pokój jak rzekę i chwałę narodów – jak strumień wezbrany. Ich niemowlęta będą noszone na biodrach i na kolanach będą pieszczone.<br />Jak kogoś pociesza własna matka, tak Ja was pocieszać będę; w Jerozolimie doznacie pociechy».<br />Na ten widok rozraduje się serce wasze, a kości wasze nabiorą świeżości jak murawa. Ręka Pana da się poznać Jego sługom».</p><h3>Księga Psalmów</h3><em>66(65),1-3.4-5.6-7.16.20.</em><p>Z radością sławcie Boga wszystkie ziemie,<br />opiewajcie chwałę Jego imienia, <br />cześć Mu wspaniałą oddajcie.<br />Powiedzcie Bogu: Jak zadziwiające są Twoje dzieła!<br />Niechaj Cię wielbi cała ziemia i niechaj śpiewa Tobie, <br />niech Twoje imię opiewa».<br />Przyjdźcie i patrzcie na dzieła Boga: <br />zadziwiających rzeczy dokonał wśród ludzi!<br />Morze na suchy ląd zamienił,  <br />pieszo przeszli przez rzekę.<br />Jego potęga włada na wieki.<br />Przyjdźcie i słuchajcie mnie wszyscy, <br />którzy boicie się Boga, <br />opowiem, co uczynił mej duszy.<br />Błogosławiony Bóg, co nie odepchnął mej prośby  <br />i nie oddalił ode mnie swej łaski.</p><h3>List do Galatów</h3><em>6,14-18.</em><p>Bracia: Co do mnie, to nie daj Boże, bym się miał chlubić z czego innego, jak tylko z krzyża Pana naszego, Jezusa Chrystusa, dzięki któremu świat stał się ukrzyżowany dla mnie, a ja dla świata.<br />Bo ani obrzezanie nic nie znaczy ani nieobrzezanie, tylko nowe stworzenie.<br />Na wszystkich tych, którzy się tej zasady trzymać będą, i na Izraela Bożego niech zstąpi pokój i miłosierdzie!<br />Odtąd niech już nikt nie sprawia mi przykrości: przecież ja na ciele swoim noszę blizny, znamię przynależności do Jezusa.<br />Łaska Pana naszego, Jezusa Chrystusa, niech będzie z duchem waszym, bracia! Amen.</p><h3>Ewangelia wg św. Łukasza</h3><em>10,1-12.17-20.</em><p>Jezus wyznaczył jeszcze innych siedemdziesięciu dwu uczniów i wysłał ich po dwóch przed sobą do każdego miasta i miejscowości, dokąd sam przyjść zamierzał.<br />Powiedział też do nich: «Żniwo wprawdzie wielkie, ale robotników mało; proście więc Pana żniwa, żeby wyprawił robotników na swoje żniwo.<br />Idźcie! Oto posyłam was jak owce między wilki.<br />Nie noście z sobą trzosa ani torby, ani sandałów; i nikogo w drodze nie pozdrawiajcie.<br />Gdy wejdziecie do jakiegoś domu, najpierw mówcie: Pokój temu domowi.<br />Jeśli tam mieszka człowiek godny pokoju, wasz pokój spocznie na nim; jeśli nie, powróci do was.<br />W tym samym domu zostańcie, jedząc i pijąc, co będą mieli: bo zasługuje robotnik na swoją zapłatę. Nie przechodźcie z domu do domu.<br />Jeśli do jakiego miasta wejdziecie i przyjmą was, jedzcie, co wam podadzą;<br />uzdrawiajcie chorych, którzy tam są, i mówcie im: „Przybliżyło się do was królestwo Boże”».<br />«Lecz jeśli do jakiego miasta wejdziecie, a nie przyjmą was, wyjdźcie na jego ulice i powiedzcie:<br />Nawet proch, który z waszego miasta przylgnął nam do nóg, strząsamy wam. Wszakże to wiedzcie, że bliskie jest królestwo Boże.<br />Powiadam wam: Sodomie lżej będzie w ów dzień niż temu miastu».<br />Wróciło siedemdziesięciu dwóch z radością mówiąc: «Panie, przez wzgląd na Twoje imię, nawet złe duchy nam się poddają».<br />Wtedy rzekł do nich: «Widziałem Szatana, który spadł z nieba jak błyskawica.<br />Oto dałem wam władzę stąpania po wężach i skorpionach, i po całej potędze przeciwnika, a nic wam nie zaszkodzi.<br />Jednak nie z tego się cieszcie, że duchy się wam poddają, lecz cieszcie się, że wasze imiona zapisane są w niebie».</p><hr /><h3>Św. Tomasz Apostoł()</h3><p>Św. Tomasz Apostoł (+ ok. 67)Zwany także Didymos, \"Bliźniak\". Należał do ścisłego grona Dwunastu Apostołów. Ewangelie wspominają go kilkakrotnie: kiedy jest gotów pójść z Jezusem na śmierć (J 11,16); w Wieczerniku podczas Ostatniej Wieczerzy (J 14,5); osiem dni po zmartwychwstaniu, kiedy ze sceptycyzmem wkłada rękę w bok Jezusa (J 20,19 nn); nad Jeziorem Genezaret, gdy jest świadkiem cudownego połowu ryb po zmartwychwstaniu Jezusa (J 21,2). Według tradycji św. Tomasz ewangelizował Fartów (Iran). Dotarł do Indii, gdzie poniósł męczeńską śmierć w Kalaminie (?). Pochowano go w Mailapur (dzisiaj przedmieście Madrasu). W III wieku relikwie przeniesiono do Edessy, potem na wyspę Chios. W 1258 roku krzyżowcy przewieźli je do Ortony w Italii. Św. Tomasz jest patronem Indii, Portugalii, Urbino, Farmy, Rygi, Zamościa; architektów, budowniczych, cieśli, geodetów, kamieniarzy murarzy stolarzy małżeństw, teologów.W IKONOGRAFII św. Tomasz przedstawiany jest jako młodzieniec (do XIII w. na Zachodzie, do XVIII w. na Wschodzie), później jako starszy mężczyzna w tunice i płaszczu. W prezentacji ikonograficznej powraca wątek \"niewiernego\" Tomasza. Atrybutami Świętego są: kątownica, kielich, księga, miecz, serce, włócznia, którą go przeszyto, zwój.</p><hr /><h3>Św. Tryfon(męczennik (+ III w.))</h3><hr /><hr /><h3>Św. Heliodor(biskup Altino (+ IV w.))</h3><hr />"
		},
		{
			"id": "4",
			"imagen": "Poniedziałek",
			"contenido": "<h3>Poniedziałek XIV tygodnia Okresu Zwykłego</h3><h3>Księga Ozeasza</h3><em>2,16.17b-18.21-22.</em><p>Tak mówi Pan: «Zwabię oblubienicę i wyprowadzę ją na pustynię, i przemówię do jej serca.<br />I tam odpowie Mi jak w dniu, w którym wychodziła z ziemi egipskiej.<br />I stanie się w owym dniu – mówi Pan – że nazwie Mnie: Mąż mój, a już nie powie: Mój Baal.<br />I poślubię cię sobie na wieki, poślubię przez sprawiedliwość i prawo, przez miłość i miłosierdzie.<br />Poślubię cię sobie przez wierność, a poznasz Pana».</p><h3>Księga Psalmów</h3><em>145(144),2-3.4-5.6-7.8-9.</em><p>Każdego dnia będę błogosławił Ciebie <br />i na wieki wysławiał Twoje imię.<br />Wielki jest Pan i godzien wielkiej chwały, <br />a wielkość Jego niezgłębiona.<br />Pokolenie pokoleniu głosi Twoje dzieła <br />i zwiastuje Twe potężne czyny.<br />Głoszą wspaniałą chwałę Twego majestatu <br />i rozpowiadają Twe cuda.<br />Mówią o potędze Twoich dzieł straszliwych <br />i głoszą Twoją wielkość.<br />Przekazują pamięć o Twej wielkiej dobroci <br />i cieszą się Twą sprawiedliwością.<br />Pan jest łagodny i miłosierny, <br />nieskory do gniewu i bardzo łaskawy.<br />Pan jest dobry dla wszystkich, <br />a Jego miłosierdzie nad wszystkim, co stworzył.</p><h3>Ewangelia wg św. Mateusza</h3><em>9,18-26.</em><p>Gdy Jezus mówił do uczniów, oto przyszedł do Niego pewien zwierzchnik synagogi i oddając Mu pokłon, prosił: «Panie, moja córka dopiero co skonała, lecz przyjdź i połóż na nią rękę, a żyć będzie».<br />Jezus wstał i wraz z uczniami poszedł za nim.<br />Wtem jakaś kobieta, która dwanaście lat cierpiała na krwotok, podeszła z tyłu i dotknęła się frędzli Jego płaszcza.<br />Mówiła bowiem sobie: «Żebym choć dotknęła Jego płaszcza, a będę zdrowa».<br />Jezus obrócił się i widząc ją, rzekł: «Ufaj, córko! Twoja wiara cię ocaliła». I od tej chwili kobieta była zdrowa.<br />Gdy Jezus przyszedł do domu zwierzchnika i zobaczył fletnistów oraz tłum zgiełkliwy,<br />rzekł: «Odsuńcie się, bo dziewczynka nie umarła, tylko śpi». A oni wyśmiewali Go.<br />Skoro jednak usunięto tłum, wszedł i ujął ją za rękę, a dziewczynka wstała.<br />Wieść o tym rozeszła się po całej tamtejszej okolicy.</p><hr /><h3>Św. Elżbieta Portugalska()</h3><p>Św. Elżbieta Portugalska Św. Elżbieta Portugalska, królowa, urodziła się w Saragossie w 1271 roku. Była córką Piotra III, króla Aragonii, i Konstancji, królewny Sycylii. Jej ciotką była św. Elżbieta Węgierska. Kiedy miała 12 lat, wydano ją za Dionizego, króla Portugalii. Miała z nim dwoje dzieci: Konstancję i Alfonsa. Małżeństwo jednak nic było szczęśliwe. Elżbieta przyjmowała to z cierpliwością. Modliła się, pościła, świadczyła miłosierdzie. Była fundatorką wielu kościołów i klasztorów. Posiadała dar godzenia zwaśnionych monarchów. W Coimbrze, a potem w Lizbonie doprowadziła do zgody między Dionizym i Alfonsem, który zbuntował się przeciw rodzonemu ojcu. Interweniowała w zatargach swego męża Dionizego z jego bratem oraz z Ferdynandem Kastylijskim. Podczas walk między jej synem Alfonsem IV a jej wnukiem Alfonsem IX, królem Kastylii, podążyła na pole bitwy, zapobiegając wojnie. Nazwano ją \"aniołem pokoju\". Po śmierci męża, który umarł na jej rękach pełen skruchy i nawrócenia, wstąpiła do III Zakonu św. Franciszka i zamieszkała w założonym przez siebie klasztorze klarysek w Coimbrze. Zmarła 4 lipca 1336 roku. Beatyfikowana przez Leona X w 1516 roku. Kanonizował ją papież Urban VIII w roku 1626. Św. Elżbieta jest patronką Portugalii, Coimbry Estremoz, Saragossy Orędowniczka podczas udręk wojny. W IKONOGRAFII Święta przedstawiana jest w stroju królewskim, czasami w habicie klaryski. Jej atrybutami są: dzban na wino, flakonik z wodą zamienioną według legendy w wino, korona królewska w dłoniach, róża, księga.</p><hr /><h3>Św. Laurian(biskup Sewilli (+ VI w.))</h3><hr /><hr /><h3>Bł. Piotr Frassati(tercjarz (+ 1925))</h3><hr />"
		},
		{
			"id": "5",
			"imagen": "Wtorek",
			"contenido": "<h3>Wtorek XIV tygodnia Okresu Zwykłego</h3><h3>Księga Ozeasza</h3><em>8,4-7.11-13.</em><p>Tak mówi Pan: «Synowie Izraela ustanawiali sobie królów, ale beze Mnie. Książąt mianowali – też bez mojej wiedzy. Czynili posągi ze srebra swego i złota – na własną zagładę.<br />Odrzucam cielca twojego, Samario, gniew mój się na nich rozpala; jak długo jeszcze nie będą mogli być wolni od winy<br />synowie Izraela? Wykonał go rzemieślnik, lecz nie jest on bogiem; w kawałki się rozleci cielec samaryjski.<br />Skoro sieją wiatr, zbiorą burzę. Zboże bez kłosów nie dostarczy mąki, jeśliby nawet dało, zabierze ją obcy.<br />Wiele ołtarzy Efraim zbudował, ale mu służą jedynie do grzechu.<br />Wypisałem im moje liczne prawa, lecz je przyjęli jako coś obcego.<br />Lubią ofiary krwawe i chętnie je składają, lubią też mięso, które wówczas jedzą, lecz Pan nie ma w tym upodobania. Wspominam wtedy na ich przewinienia i karzę ich za grzechy – niech wrócą znów do Egiptu!»</p><h3>Księga Psalmów</h3><em>115(113B),3-4.5-6.7ab-8.9-10.</em><p>Nasz Bóg jest w niebie, <br />czyni wszystko, co zechce.<br />Ich bożki są ze srebra i złota, <br />dzieła rąk ludzkich.<br />Mają usta, ale nie mówią; <br />mają oczy, ale nie widzą.<br />Mają uszy, ale nie słyszą; <br />mają nozdrza, ale nie czują zapachu.<br />Mają ręce pozbawione dotyku,<br />nogi mają, ale nie chodzą.<br />Do nich są podobni ci, którzy je robią, <br />i każdy, który im ufa.<br />Ale dom Izraela pokłada ufność w Panu, <br />On jest ich pomocą i tarczą.<br />Dom Aarona pokłada ufność w Panu, <br />On jest ich pomocą i tarczą.</p><h3>Ewangelia wg św. Mateusza</h3><em>9,32-38.</em><p>Przyprowadzono do Jezusa opętanego niemowę.<br />Po wyrzuceniu złego ducha niemy odzyskał mowę, a tłumy pełne podziwu wołały: «Jeszcze się nigdy nic podobnego nie pojawiło w Izraelu!»<br />Lecz faryzeusze mówili: «Wyrzuca złe duchy mocą ich przywódcy».<br />Tak Jezus obchodził wszystkie miasta i wioski. Nauczał w tamtejszych synagogach, głosił Ewangelię królestwa i leczył wszystkie choroby i wszystkie słabości.<br />A widząc tłumy, litował się nad nimi, bo byli znękani i porzuceni, jak owce niemające pasterza.<br />Wtedy rzekł do swych uczniów: «Żniwo wprawdzie wielkie, ale robotników mało.<br />Proście więc Pana żniwa, żeby wyprawił robotników na swoje żniwo».</p><hr /><h3>Św. Antoni Maria Zaccaria()</h3><p>Św. Antoni Maria Zaccaria Św. Antoni Maria Zaccaria, kapłan, zakonnik. Urodził się w Cremonie 1502 roku. Studiował medycynę w Padwie. Dał się poznać jako lekarz pełen troski, życzliwości i bezinteresowności. Katechizował dzieci i młodzież. Mając 26 lat przyjął święcenia kapłańskie. W 1530 roku założył kongregację Kleryków Regularnych św. Pawła. Od kościoła św. Barnaby w Mediolanie, gdzie osiedlił się nowy zakon, nazwano ich barnabitami. Spopularyzował 40-godzinne nabożeństwo. Wyniszczony pracą apostolską, zmarł 5 lipca 1539 roku. Do dziś wielu pielgrzymów gromadzi się przy jego grobie w Mediolanie.W IKONOGRAFII św. Antoni przedstawiany jest m. in. w towarzystwie św. Pawła Apostoła, do którego miał szczególne nabożeństwo. Bywa ukazywany z monstrancją w ręku. Czasami, jako czciciel Męki Pańskiej, trzyma krzyż. Atrybuty: hostia, kielich, lilia.</p><hr /><h3>Bł. Eliasz de Bourdeille(biskup Tours, kardynał (+ 1484))</h3><hr /><hr /><h3>Św. Cyryla(męczennica (+ IV w.))</h3><hr />"
		},
		{
			"id": "6",
			"imagen": "Środa",
			"contenido": "<h3>Środa XIV tygodnia Okresu Zwykłego</h3><h3>Księga Ozeasza</h3><em>10,1-3.7-8.12.</em><p>Izrael był jak dorodny krzew winny, przynoszący wiele owoców; lecz gdy owoc jego się mnożył, wzrastała liczba ołtarzy; im większy dobrobyt w kraju, tym wspanialsze budowano stele.<br />Ich serce jest obłudne, muszą pokutować! On ich ołtarze zburzy i stele powywraca.<br />Powiedzą wtedy: «My nie mamy króla, bo nie baliśmy się Pana – zresztą, cóż nam król pomoże?»<br />Samaria upadnie, a król jej będzie jak odłamany konar na powierzchni wody.<br />Zniszczone będą wyżyny Awen – grzech Izraela. Ciernie i osty wyrosną na ich ołtarzach. Wtedy powiedzą górom: «Przykryjcie nas!», a wzgórzom: «Padnijcie na nas!»<br />Posiejcie sobie sprawiedliwość, a zbierzecie miłość; wykarczujcie sobie karczowiska. To czas szukania Pana, aż przyjdzie i ześle wam sprawiedliwość.</p><h3>Księga Psalmów</h3><em>105(104),2-3.4-5.6-7.</em><p>Śpiewajcie i grajcie Mu psalmy, <br />rozsławiajcie wszystkie Jego cuda.<br />Szczyćcie się Jego świętym imieniem, <br />niech się weseli serce szukających Pana.<br />Rozmyślajcie o Panu i Jego potędze, <br />zawsze szukajcie Jego oblicza.<br />Pamiętajcie o cudach, które On uczynił,  <br />o Jego znakach, o wyrokach ust Jego.<br />Potomkowie Abrahama, słudzy Jego, <br />synowie Jakuba, Jego wybrańcy.<br />On, Pan, jest naszym Bogiem,  <br />Jego wyroki obejmują świat cały.</p><h3>Ewangelia wg św. Mateusza</h3><em>10,1-7.</em><p>Jezus przywołał do siebie dwunastu swoich uczniów i udzielił im władzy nad duchami nieczystymi, aby je wypędzali i leczyli wszystkie choroby i wszelkie słabości.<br />A oto imiona dwunastu apostołów: pierwszy – Szymon, zwany Piotrem, i brat jego Andrzej, potem Jakub, syn Zebedeusza, i brat jego Jan,<br />Filip i Bartłomiej, Tomasz i celnik Mateusz, Jakub, syn Alfeusza, i Tadeusz,<br />Szymon Gorliwy i Judasz Iskariota, ten, który Go zdradził.<br />Tych to Dwunastu wysłał Jezus, dając im takie wskazania: «Nie idźcie do pogan i nie wstępujcie do żadnego miasta samarytańskiego.<br />Idźcie raczej do owiec, które poginęły z domu Izraela.<br />Idźcie i głoście: Bliskie już jest królestwo niebieskie.</p><hr /><h3>Św. Maria Goretti()</h3><p>Św. Maria Goretti Św. Maria Goretti, dziewica, męczennica (1890-1902). Urodziła się w Corinaldo koło Ankony. Pochodziła z ubogiej wiejskiej rodziny. Kiedy miała 10 lat, umarł jej ojciec. Maria pomagała matce i opiekowała się rodzeństwem. W wieku 12 lat, broniąc swej niewinności, została zasztyletowana przez 16-letniego chłopca z sąsiedztwa. Przed śmiercią darowała winę swemu zabójcy. W procesie beatyfikacyjnym świadkowie podkreślali niezwykłą dla tak młodej dziewczyny pracowitość, zaradność i nadzwyczajną pobożność. Pius XII beatyfikował ją w 1947 roku. Kanonizował w trzy lata później. Jest patronką młodzieży.</p><hr /><h3>Bł. Maria Teresa Ledóchowska()</h3><hr /><p>Bł. Maria Teresa Ledóchowska Urodziła się 29 kwietnia 1863 roku w Loosdorf w Austrii, dokąd jej rodzina wyemigrowała po powstaniu listopadowym. Otrzymała religijne wychowanie. W 1883 roku przeniosła się z rodziną do Lipnicy Murowanej koło Bochni. Po śmierci ojca została damą dworu księżny toskańskiej w Salzburgu. Tutaj zetknęła się z problemami misji w Afryce. W 1889 roku zaczęła wydawać pismo \"Echo aus Africa\", które w cztery lata później ukazało się w języku polskim. Za zgodą Leona XIII założyła instytut zakonny, który nazwała Sodalicją św. Piotra Klawera. Jako pierwsza złożyła w nim śluby zakonne. Była człowiekiem niezwykłej energii i pracy. Miała szczególne nabożeństwo do Najświętszego Serca Jezusa. Zmarła 6 lipca 1922 roku w Rzymie. Beatyfikował ją w 1975 roku Paweł VI. Jest patronką dzieł misyjnych w Polsce.W IKONOGRAFII bł. Maria Teresa przedstawiana jest w habicie Sodalicji św. Piotra Klawera, czasami z murzyńskimi dziećmi.</p><hr /><h3>Św. Dominika(dziewica, męczennica (+ III w.))</h3><hr /><p></p>"
		},
		{
			"id": "7",
			"imagen": "Czwartek",
			"contenido": "<h3>Czwartek XIV tygodnia Okresu Zwykłego</h3><h3>Księga Ozeasza</h3><em>11,1-4.8c-9.</em><p>Tak mówi Pan: «Miłowałem Izraela, gdy jeszcze był dzieckiem, i syna swego wezwałem z Egiptu.<br />Im bardziej ich wzywałem, tym dalej odchodzili ode Mnie, a składali ofiary Baalom i bożkom palili kadzidła.<br />A przecież Ja uczyłem chodzić Efraima, na swe ramiona ich brałem; oni zaś nie rozumieli, że przywracałem im zdrowie.<br />Pociągnąłem ich ludzkimi więzami, a były to więzy miłości. Byłem dla nich jak ten, co podnosi do swego policzka niemowlę — schyliłem się ku niemu i nakarmiłem go.<br />Moje serce na to się wzdryga i rozpalają się moje wnętrzności.<br />Nie chcę, aby wybuchnął płomień mego gniewu, i Efraima już więcej nie zniszczę, albowiem Bogiem jestem, nie człowiekiem; pośrodku ciebie jestem Ja – Święty, i nie przychodzę, żeby zatracać».</p><h3>Księga Psalmów</h3><em>80(79),2ac.3b.15-16.</em><p>Usłysz, Pasterzu Izraela,<br />Ty, który zasiadasz nad cherubami.<br />Zbudź swą potęgę  <br />i przyjdź nam z pomocą.<br />Powróć, Boże Zastępów, <br />wejrzyj z nieba, spójrz i nawiedź tę winorośl.<br />Chroń to, co zasadziła Twoja prawica, <br />latorośl, którą umocniłeś dla siebie.</p><h3>Ewangelia wg św. Mateusza</h3><em>10,7-15.</em><p>Jezus powiedział do swoich apostołów: «Idźcie i głoście: Bliskie już jest królestwo niebieskie.<br />Uzdrawiajcie chorych, wskrzeszajcie umarłych, oczyszczajcie trędowatych, wypędzajcie złe duchy. Darmo otrzymaliście, darmo dawajcie».<br />Nie zdobywajcie złota ani srebra, ani miedzi do swych trzosów.<br />Nie bierzcie w drogę torby ani dwóch sukien, ani sandałów, ani laski. Wart jest bowiem robotnik swej strawy.<br />A gdy przyjdziecie do jakiegoś miasta albo wsi, wywiedzcie się, kto tam jest godny, i u niego zatrzymajcie się, dopóki nie wyjdziecie.<br />Wchodząc do domu, przywitajcie go pozdrowieniem.<br />Jeśli dom na to zasługuje, niech zstąpi na niego pokój wasz; jeśli zaś nie zasługuje, niech pokój wasz powróci do was.<br />A jeśliby was gdzieś nie chciano przyjąć i nie dano posłuchu słowom waszym, wychodząc z takiego domu albo miasta, strząśnijcie proch z nóg waszych!<br />Zaprawdę, powiadam wam: Ziemi sodomskiej i gomorejskiej lżej będzie w dzień sądu niż temu miastu».</p><hr /><h3>Bł. Benedykt XI()</h3><p>Bł. Benedykt XI Bł. Benedykt XI, papież. Michał Boccasini, późniejszy papież, urodził się w 1240 roku w Trevisio. Matka jego była praczką. Miał 14 lat, kiedy wstąpił do dominikanów. Po ukończonych studiach teologicznych w Wenecji i Genewie został wkrótce prowincjałem. Bonifacy VIII mianował go biskupem Ostii i kardynałem. Jako kardynał prowadził liczne misje dyplomatyczne z ramienia Kościoła; pośredniczył w zawarciu pokoju pomiędzy Filipem Pięknym, królem Francji, a Edwardem I, królem Anglii. Był wysłany jako legat na Węgry, do Polski, Serbii, Dalmacji. Człowiek łagodny, życzliwy, głębokiej modlitwy. W 1303 roku został wybrany papieżem. Benedykt XI zmarł 7 lipca 1304 roku w Perugii. Tam w kościele św. Dominika spoczywają jego relikwie. Beatyfikowany przez Klemensa XII w 1736 roku.</p><hr /><h3>Błbł. Cezydiusz Giacomantonio i towarzysze(męczennicy (+ 1900))</h3><hr /><hr /><h3>Św. Illidiusz(biskup (+ 384))</h3><hr />"
		},
		{
			"id": "8",
			"imagen": "Piątek",
			"contenido": "<h3>Piątek XIV tygodnia Okresu Zwykłego</h3><h3>Księga Ozeasza</h3><em>14,2-10.</em><p>Tak mówi Pan:<br />«Wróć, Izraelu, do Pana, Boga twojego, upadłeś bowiem przez własną swą winę.<br />Zabierzcie z sobą słowa i nawróćcie się do Pana! Mówcie do Niego: „Usuń cały grzech, a przyjmij to, co dobre, zamiast cielców dajemy Ci nasze wargi.<br />Asyria nie może nas zbawić; nie chcemy już wsiadać na konie ani też mówić:<br />nasz boże do dzieła rąk naszych. U Ciebie bowiem znajdzie litość sierota”.<br />Uleczę ich niewierność, szczodrze obdarzę ich miłością, bo gniew mój odwrócił się od nich. Stanę się jakby rosą dla Izraela, tak że rozkwitnie jak lilia i jak topola zapuści korzenie.<br />Rozwiną się jego latorośle, będzie wspaniały jak drzewo oliwne, woń jego będzie jak woń Libanu.<br />I wrócą znowu, by usiąść w mym cieniu, i zboża uprawiać będą, winnice sadzić, których sława będzie tak wielka, jak wina libańskiego.<br />Co ma jeszcze Efraim wspólnego z bożkami? Ja go wysłuchuję i Ja na niego spoglądam, Ja jestem jak cyprys zielony i Mnie zawdzięcza swój owoc.<br />Któż jest tak mądry, aby to pojął, i tak rozumny, aby to rozważył? Bo drogi Pańskie są proste: kroczą nimi sprawiedliwi, lecz potykają się na nich grzesznicy».</p><h3>Księga Psalmów</h3><em>51(50),3-4.8-9.12-13.14.17.</em><p>Zmiłuj się nade mną, Boże, w łaskawości swojej, <br />w ogromie swej litości zgładź moją nieprawość.<br />Obmyj mnie zupełnie z mojej winy <br />i oczyść mnie z grzechu mojego.<br />Ty masz upodobanie w ukrytej prawdzie, <br />naucz mnie tajemnicy mądrości.<br />Pokrop mnie hizopem, a stanę się czysty, <br />obmyj mnie, a nad śnieg wybieleję.<br />Stwórz, o Boże, we mnie serce czyste <br />i odnów we mnie moc ducha.<br />Nie odrzucaj mnie od swego oblicza <br />i nie odbieraj mi świętego ducha swego.<br />Przywróć mi radość z Twojego zbawienia <br />i wzmocnij mnie duchem ofiarnym.<br />Panie, otwórz wargi moje, <br />a usta moje będą głosić Twoją chwałę.</p><h3>Ewangelia wg św. Mateusza</h3><em>10,16-23.</em><p>Jezus powiedział do swoich apostołów: «Oto Ja was posyłam jak owce między wilki. Bądźcie więc roztropni jak węże, a nieskazitelni jak gołębie.<br />Miejcie się na baczności przed ludźmi! Będą was wydawać sądom i w swych synagogach będą was biczować.<br />Nawet przed namiestników i królów będą was wodzić z mego powodu, na świadectwo im i poganom.<br />Kiedy was wydadzą, nie martwcie się o to, jak ani co macie mówić. W owej bowiem godzinie będzie wam poddane, co macie mówić,<br />gdyż nie wy będziecie mówili, lecz Duch Ojca waszego będzie mówił przez was.<br />Brat wyda brata na śmierć i ojciec syna; dzieci powstaną przeciw rodzicom i o śmierć ich przyprawią.<br />Będziecie w nienawiści u wszystkich z powodu mego imienia. Lecz kto wytrwa do końca, ten będzie zbawiony.<br />Gdy was prześladować będą w tym mieście, uciekajcie do innego. Zaprawdę, powiadam wam: Nie zdążycie obejść miast Izraela, nim przyjdzie Syn Człowieczy».</p><hr /><h3>Św. Jan z Dukli()</h3><p>Św. Jan z Dukli Św. Jan z Dukli urodził się w rodzinie mieszczańskiej. Po studiach na uniwersytecie w Krakowie wstąpił do zakonu franciszkanów. Zostawszy kapłanem pracował w różnych klasztorach Małopolski. Pod wpływem św. Jana Kapistrana przeniósł się do bernardynów. Działał w Krakowie, Poznaniu i Lwowie. Pod koniec życia stracił wzrok. Miał dar proroctwa. Św. Jan został beatyfikowany przez Klemensa XII (1733). Kanonizowany przez Jana Pawła II (1997). Patron Królestwa Polskiego, Wielkiego Księstwa Litewskiego, archidiecezji przemyskiej, Lwowa, rycerstwa polskiego. Relikwie Świętego spoczywają w kościele w Dukli.W IKONOGRAFII przedstawiany jest św. Jan z Dukli w habicie zakonnika, czasami jako niewidomy. Jego atrybutem są promienie światła.</p><hr /><h3>Św. Kilian(biskup (+ 689))</h3><hr /><hr /><h3>Św. Edgar Spokojny(król)</h3><hr />"
		},
		{
			"id": "9",
			"imagen": "Sobota",
			"contenido": "<h3>Sobota XIV tygodnia Okresu Zwykłego</h3><h3>Księga Izajasza</h3><em>6,1-8.</em><p>W roku śmierci króla Ozjasza ujrzałem Pana zasiadającego na wysokim i wyniosłym tronie, a tren Jego szaty wypełniał świątynię.<br />Serafiny stały ponad Nim; każdy z nich miał po sześć skrzydeł; dwoma zakrywał swą twarz, dwoma okrywał swoje nogi, a dwoma latał.<br />I wołał jeden do drugiego: «Święty, Święty, Święty jest Pan Zastępów. Cała ziemia pełna jest Jego chwały».<br />Od głosu tego, który wołał, zadrgały futryny drzwi, a świątynia napełniła się dymem.<br />I powiedziałem: «Biada mi. Jestem zgubiony. Wszak jestem mężem o nieczystych wargach i mieszkam pośród ludu o nieczystych wargach, a oczy moje oglądały Króla, Pana Zastępów!»<br />Wówczas przyleciał do mnie jeden z serafinów, trzymając w ręce węgiel, który kleszczami wziął z ołtarza.<br />Dotknął nim ust moich i rzekł: «Oto dotknęło to twoich warg: twoja wina jest zmazana, zgładzony twój grzech».<br />I usłyszałem głos Pana mówiącego: «Kogo mam posłać? Kto by Nam poszedł?» Odpowiedziałem: «Oto ja, poślij mnie!»</p><h3>Księga Psalmów</h3><em>93(92),1ab.1c-2.5.</em><p>Pan króluje, oblókł się w majestat, <br />Pan odział, się w potęgę i nią się przepasał.<br />Tak świat utwierdził,<br />że się nie zachwieje.<br />Twój tron niewzruszony na wieki, <br />istniejesz od wieków, Boże.<br />Świadectwa Twoje bardzo godne są wiary, <br />Twojemu domowi świętość przystoi <br />po wszystkie dni, o Panie.</p><h3>Ewangelia wg św. Mateusza</h3><em>10,24-33.</em><p>Jezus powiedział do swoich apostołów: «Uczeń nie przewyższa nauczyciela ani sługa swego pana.<br />Wystarczy, jeśli uczeń będzie jak jego nauczyciel, a sługa – jak jego pan. Jeśli pana domu przezwali Belzebubem, to o ileż bardziej nazwą tak jego domowników.<br />Nie bójcie się więc ich! Nie ma bowiem nic skrytego, co by nie miało być wyjawione, ani nic tajemnego, o czym by się nie miano dowiedzieć.<br />Co mówię wam w ciemności, powtarzajcie w świetle, a co słyszycie na ucho, rozgłaszajcie na dachach.<br />Nie bójcie się tych, którzy zabijają ciało, lecz duszy zabić nie mogą. Bójcie się raczej Tego, który duszę i ciało może zatracić w piekle.<br />Czyż nie sprzedają dwóch wróbli za asa? A przecież bez woli Ojca waszego żaden z nich nie spadnie na ziemię.<br />U was zaś policzone są nawet wszystkie włosy na głowie.<br />Dlatego nie bójcie się: jesteście ważniejsi niż wiele wróbli.<br />Do każdego więc, który się przyzna do Mnie przed ludźmi, przyznam się i Ja przed moim Ojcem, który jest w niebie.<br />Lecz kto się Mnie zaprze przed ludźmi, tego zaprę się i Ja przed moim Ojcem, który jest w niebie».</p><hr /><h3>Św. Augustyn Zhao Rong i 119 towarzysze()</h3><p>Św. Augustyn Zhao Rong i 119 TowarzyszyPoczątki ewangelizacji Chin sięgają V w., ale misje europejskie w tym kraju rozwinęły się szczególnie w czasach nowożytnych, poczynając od XVI w. W ciągu minionych czterech stuleci Kościół katolicki w Chinach wzrastał nieprzerwanie, choć w niektórych okresach i regionach bywał prześladowany. Za pierwszego męczennika uznawany jest o. Franciszek Fernández de Capillas, hiszpański dominikanin, umęczony w 1648 r., beatyfikowany w 1909 r. Wchodzi on w skład 120-osobowej grupy męczenników kanonizowanych 1 października, której przewodzi Augustyn Zhao Rong, pierwszy chiński kapłan umęczony za wiarę. Pozostali męczennicy to w części europejscy zakonnicy — członkowie zgromadzeń, którym Stolica Apostolska powierzyła prowadzenie misji w różnych regionach Chin (jezuici, franciszkanie, dominikanie, salezjanie i członkowie Paryskich Misji Zagranicznych) — a w części rodowici Chińczycy — biskupi, kapłani i świeccy, mężczyźni i kobiety. Najmłodszy z nich miał zaledwie 9 lat. Augustyn Zhao Rong pochodził z prowincji Syczuan. W wieku 20 lat zaciągnął się do wojska i wchodził w skład oddziału, który eskortował do Pekinu grupę chrześcijańskich więźniów. Uderzyła go ich cierpliwość i odwaga. Ponownie zetknął się z chrześcijanami w prowincji Wuczuan, gdzie poznał uwięzionego o. Marcina Moye. Przykład wiary i miłości tego kapłana oraz jego katecheza skłoniły Augustyna do przyjęcia chrześcijaństwa. Otrzymał chrzest z rąk o. Moye w wieku 30 lat. Przez następnych pięć lat przygotowywał się do kapłaństwa i przyjął święcenia w 1781 r. Przez wiele lat pełnił posługę kapłańską. W okresie prześladowań wszczętych za panowania cesarza Jiaqinga został aresztowany, gdy udzielał sakramentów choremu. Uwięziony w Chengdu, został skazany na dotkliwą karę cielesną, choć miał już 69 lat. Otrzymał 60 uderzeń bambusowym kijem w kostki i 80 policzków zadanych skórzaną podeszwą. Zmarł w więzieniu kilka dni później, 27 stycznia 1815 r. Jest pierwszym kapłanem chińskim — męczennikiem.</p><hr /><h3>Bł. Adrian Fortescue(męczennik (+ 1538))</h3><hr /><hr /><h3>Śwśw. Patermucjusz(Kopres, Aleksander, męczennicy (+ IV w.))</h3><hr />"
		},
		{
			"id": "10",
			"imagen": "Niedziela",
			"contenido": "<h3>Piętnasta Niedziela zwykła</h3><h3>Księga Powtórzonego Prawa</h3><em>30,10-14.</em><p>Mojżesz powiedział do ludu: «Będziesz słuchał głosu Pana, Boga swego, przestrzegając Jego poleceń i postanowień zapisanych w księdze tego Prawa; wrócisz do Pana, Boga swego, z całego swego serca i z całej swej duszy.<br />Polecenie to bowiem, które Ja ci dzisiaj daję, nie przekracza twych możliwości i nie jest poza twoim zasięgiem.<br />Nie jest w niebiosach, by można było powiedzieć: „Któż dla nas wstąpi do nieba i przyniesie je nam, a będziemy słuchać i wypełnimy je”.<br />I nie jest za morzem, aby można było powiedzieć: „Któż dla nas uda się za morze i przyniesie je nam, a będziemy słuchać i wypełnimy je”.<br />Słowo to bowiem jest bardzo blisko ciebie: w twych ustach i w twoim sercu, byś je mógł wypełnić».</p><h3>Księga Psalmów</h3><em>69(68),14.17.30-31.33-34.36.37.</em><p>Panie, modlę się do Ciebie, <br />w czas łaski, o Boże. <br />Wysłuchaj mnie w Twojej wielkiej dobroci, <br />w Twojej zbawczej wierności.<br />Wysłuchaj mnie, Panie, <br />bo miłość Twoja jest łaskawa, <br />spójrz na mnie w ogromie swego miłosierdzia.<br />Jestem nędzny i pełen cierpienia,  <br />niech pomoc Twa, Boże, mnie strzeże.<br />Pieśnią chcę chwalić imię Boga <br />i  wielbić Go z dziękczynieniem.<br />Patrzcie i cieszcie się, ubodzy, <br />niech ożyje serce szukających Boga.<br />Bo Pan wysłuchuje biednych <br />i swoimi więźniami nie gardzi.<br />Gdyż Bóg ocali Syjon i miasta Judy zbuduje, <br />tam będą mieszkać i mieć posiadłości.<br />To będzie dziedzictwem potomstwa sług Jego,<br />miłujący Jego imię przebywać tam będą.</p><h3>List do Kolosan</h3><em>1,15-20.</em><p>Chrystus Jezus jest obrazem Boga niewidzialnego – Pierworodnym wobec każdego stworzenia,<br />bo w Nim zostało wszystko stworzone: i to, co w niebiosach, i to, co na ziemi, byty widzialne i niewidzialne, czy to Trony, czy Panowania, czy Zwierzchności, czy Władze. Wszystko przez Niego i dla Niego zostało stworzone.<br />On jest przed wszystkim i wszystko w Nim ma istnienie.<br />I On jest Głową Ciała – Kościoła. On jest Początkiem. Pierworodnym spośród umarłych, aby sam zyskał pierwszeństwo we wszystkim.<br />Zechciał bowiem Bóg, aby w Nim zamieszkała cała Pełnia<br />i aby przez Niego znów pojednać wszystko z sobą: przez Niego – i to, co na ziemi, i to, co w niebiosach, wprowadziwszy pokój przez krew Jego krzyża.</p><h3>Ewangelia wg św. Łukasza</h3><em>10,25-37.</em><p>Powstał jakiś uczony w Prawie i wystawiając Jezusa na próbę, zapytał: «Nauczycielu, co mam czynić, aby osiągnąć życie wieczne?»<br />Jezus mu odpowiedział: «Co jest napisane w Prawie? Jak czytasz?»<br />On rzekł: «Będziesz miłował Pana, Boga swego, całym swoim sercem, całą swoją duszą, całą swoją mocą i całym swoim umysłem; a swego bliźniego jak siebie samego».<br />Jezus rzekł do niego: «Dobrze odpowiedziałeś. To czyń, a będziesz żył».<br />Lecz on, chcąc się usprawiedliwić, zapytał Jezusa: «A kto jest moim bliźnim?»<br />Jezus, nawiązując do tego, rzekł: «Pewien człowiek schodził z Jeruzalem do Jerycha i wpadł w ręce zbójców. Ci nie tylko go obdarli, lecz jeszcze rany mu zadali i zostawiwszy na pół umarłego, odeszli.<br />Przypadkiem przechodził tą drogą pewien kapłan; zobaczył go i minął.<br />Tak samo lewita, gdy przyszedł na to miejsce i zobaczył go, minął.<br />Pewien zaś Samarytanin, wędrując, przyszedł również na to miejsce. Gdy go zobaczył, wzruszył się głęboko:<br />podszedł do niego i opatrzył mu rany, zalewając je oliwą i winem; potem wsadził go na swoje bydlę, zawiózł do gospody i pielęgnował go.<br />Następnego zaś dnia wyjął dwa denary, dał gospodarzowi i rzekł: „Miej o nim staranie, a jeśli co więcej wydasz, ja oddam tobie, gdy będę wracał”.<br />Któryż z tych trzech okazał się, według twego zdania, bliźnim tego, który wpadł w ręce zbójców?»<br />On odpowiedział: «Ten, który mu okazał miłosierdzie». Jezus mu rzekł: «Idź, i ty czyń podobnie!»</p><hr /><h3>Św. Antoni Peczerski()</h3><p>Św. Antoni Peczerski Św. Antoni Peczerski, opat (983-1073). Antypas - jego pierwotne imię, pochodził z grodu Lubecz, leżącego na północ od Kijowa. Jako młody człowiek zapoznał się z życiem zakonnym na górze Athos. Po powrocie na Ruś w pobliżu Kijowa zajął pieczarę, w której wiódł surowe życie pustelnika. Od tego miejsca otrzymał przydomek \"Peczerski\". Po pewnym czasie zaczęli gromadzić się wokół niego uczniowie. Z ich pomocą powiększył pieczarę i urządził w niej cerkiew. Wokół wydrążono groty-cele. Dał tym samym początek Ławrze Pieczerskiej. Kiedy życie wspólnoty było w miarę zorganizowane, mianował igumena, a sam usunął się do osobnej groty, której nie opuszczał. Zmarł mając 90 lat. Ruś widziała w nim swego ojca życia monastycznego, związanego z tradycją wschodnią.</p><hr /><h3>Śwśw. Bianor(Sylwan, męczennicy (+ IV w.))</h3><hr /><hr /><h3>Śwśw. siostry Ruflna i Sekunda(męczennice (+ III w.))</h3><hr />"
		},
		{
			"id": "11",
			"imagen": "Poniedziałek",
			"contenido": "<h3>Święto św. Benedykta, opata, patrona Europy</h3><h3>Księga Przysłów</h3><em>2,1-9.</em><p>Synu, jeśli przyjmiesz moje nauki i zachowasz u siebie wskazania,<br />ku mądrości nachylisz swe ucho, ku roztropności swe serce,<br />jeśli wezwiesz rozsądek, przywołasz donośnie rozwagę,<br />jeśli szukać jej poczniesz jak srebra i pożądać jej będziesz jak skarbów,<br />to bojaźń Pańską zrozumiesz, osiągniesz znajomość Boga.<br />Bo Pan udziela mądrości, z ust Jego wychodzą wiedza i roztropność;<br />dla prawych On chowa swą pomoc, On jest tarczą żyjącym uczciwie.<br />On strzeże ścieżek prawości, ochrania drogi pobożnych.<br />Wtedy sprawiedliwość pojmiesz i prawość, i rzetelność i każdą dobrą ścieżkę.</p><h3>Księga Psalmów</h3><em>34(33),2-3.4.6.9.12.14-15.</em><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą to pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.<br />Pójdźcie, synowie, posłuchajcie, co mówię;  <br />będę was uczył bojaźni Pańskiej.<br />Powściągnij swój język od złego, <br />a wargi swoje od kłamstwa.<br />Od zła się odwróć, czyń dobrze, <br />szukaj pokoju i dąż do niego.</p><h3>Ewangelia wg św. Mateusza</h3><em>19,27-29.</em><p>Piotr powiedział do Jezusa: «Oto my opuściliśmy wszystko i poszliśmy za Tobą, cóż więc otrzymamy?»<br />Jezus zaś rzekł do nich: «Zaprawdę, powiadam wam: Przy odrodzeniu, gdy Syn Człowieczy zasiądzie na swym tronie chwały, wy, którzy poszliście za Mną, zasiądziecie również na dwunastu tronach, aby sądzić dwanaście szczepów Izraela.<br />I każdy, kto dla mego imienia opuści dom, braci, siostry, ojca, matkę, dzieci lub pole, stokroć tyle otrzyma i życie wieczne posiądzie na własność.</p><hr /><h3>Św. Benedykt(patron Europy)</h3><p>Św. Benedykt Św. Benedykt, opat. Urodził się w Nursji około 480 roku. Był synem właściciela ziemskiego. Kształcił się w Rzymie, lecz przerwał naukę i podjął życie pustelnika w Affile. Po paru latach przeniósł się w góry niedaleko Subdiaco. Kiedy zaczęli gromadzić się wokół niego uczniowie, założył w okolicy 12 klasztorów. Później przeniósł się w ruiny opuszczonej, niewielkiej fortecy na Monte Cassino, gdzie założył opactwo. Tutaj napisał \"Regułę\", która stała się podstawą życia monastycznego na Zachodzie. Zaleca w niej roztropność i umiar w modlitwie, pracy i spoczynku. Ukazuje drogę do doskonałości religijnej poprzez panowanie nad sobą, pokorę, posłuszeństwo. Poważną część dnia zakonnika przeznaczył na \"lectio divina\" - czytanie Pisma Świętego. Święty wprowadził do zakonu profesję - prawem zagwarantowaną przynależność do klasztoru, oraz stabilność miejsca, czyli zobowiązanie mnichów do pozostawania w jednym klasztorze aż do śmierci. Jego sława ściągała wielu współczesnych mu, m. in. odwiedził go król Gotów, Totiia. Św. Scholastyka, bliźniacza siostra św. Benedykta, w pobliżu Monte Cassino założyła benedyktyńską gałąź żeńską. Święty umarł 21 marca 547 roku. W klasztorze na Monte Cassino żyło wtedy 150 mnichów. \"Reguła\" św. Benedykta wywarła poważny wpływ na całe życie klasztorne Europy Zachodniej. W Polsce najbardziej znanym opactwem benedyktyńskim jest Tyniec. Tradycja nadała św. Benedyktowi tytuł \"patriarchy\" monastycyzmu Zachodu. Paweł VI w roku 1964 ogłosił go patronem Europy. Św. Benedykt jest także patronem wielu zakonów, diecezji tarnowskiej, Francji; architektów, górników, inżynierów, nauczycieli, speleologów, uczniów, wydawców. Orędownik w chorobach róży oraz konających. 11 lipca upamiętnia dzień przeniesienia relikwii Świętego.W IKONOGRAFII św. Benedykt przedstawiany jest w habicie benedyktyńskim, w kukulli, z krzyżem w dłoni. Jego atrybutami są: anioł, bicz, hostia, kielich z wężem, księga, kruk z chlebem w dziobie, księga reguły w ręce, kubek, pastorał, pies, rozbity puchar, infuła u nóg z napisem \"Ausculta fili\" - \"Synu, bądź posłuszny\", wiązka rózg.</p><hr /><h3>Św. Abundius(kapłan, męczennik w Kordobie (+ 854))</h3><hr /><hr /><h3>Św. Pius I(papież (+ 155))</h3><hr />"
		},
		{
			"id": "12",
			"imagen": "Wtorek",
			"contenido": "<h3>Wtorek XV tygodnia Okresu Zwykłego</h3><h3>Księga Izajasza</h3><em>7,1-9.</em><p>Za czasów Achaza, syna Jotama, syna Ozjasza, króla Judy, wyruszył Resin, król Aramu, z Pekachem, synem Remaliasza, królem Izraela, przeciw Jerozolimie, aby z nią toczyć wojnę, ale nie mógł jej zdobyć.<br />I przyniesiono tę wiadomość do domu Dawida: «Aram stanął obozem w Efraimie!» Wówczas zadrżało serce króla i serce ludu jego, jak drżą od wichru drzewa w lesie.<br />Pan zaś rzekł do Izajasza: «Wyjdź naprzeciw Achaza, ty i twój syn, Szear-Jaszub, na koniec kanału Górnej Sadzawki, na drogę Pola Folusznika,<br />i powiedz do niego: Uważaj, bądź spokojny, nie bój się. Niech twoje serce nie słabnie z powodu tych dwóch oto niedopałków dymiących głowni, z powodu zaciekłości Resina, Aramejczyków i syna Remaliasza:<br />dlatego że Aramejczycy, Efraim i syn Remaliasza postanowili twą zgubę, mówiąc:<br />Wtargnijmy do Judei, przeraźmy ją i podbijmy dla siebie, a królem nad nią ustanowimy syna Tabeela.<br />Tak mówi Pan Bóg: Nic z tego — tak się nie stanie!<br />Bo stolicą Aramu jest Damaszek, a głową Damaszku Resin; i stolicą Efraima jest Samaria, a głową Samarii syn Remaliasza;<br />ale jeszcze sześćdziesiąt pięć lat, a Efraim zdruzgotany przestanie być narodem.  Jeżeli nie uwierzycie, nie ostoicie się».</p><h3>Księga Psalmów</h3><em>48(47),2-3ba.3cd-4.5-6.7-8.</em><p>Wielki jest Pan i godzien wielkiej chwały <br />w mieście Boga naszego.<br />radością jest całej ziemi.<br />Święta Jego góra, wspaniałe wzniesienie,<br />Góra Syjon, kres północy,<br />jest miastem wielkiego Króla.<br />Bóg w zamkach swoich<br />okazał się obroną.<br />Oto połączyli się królowie <br />i wspólnie natarli.<br />Zaledwie ujrzeli, zdrętwieli, <br />zmieszali się i uciekli.<br />Chwyciło ich drżenie <br />jak ból rodzącą kobietę,<br />jak wiatr ze wschodu, <br />który okręty z Tarszisz druzgocze.</p><h3>Ewangelia wg św. Mateusza</h3><em>11,20-24.</em><p>Jezus począł czynić wyrzuty miastom, w których dokonało się najwięcej Jego cudów, że się nie nawróciły.<br />«Biada tobie, Korozain! Biada tobie, Betsaido! Bo gdyby w Tyrze i Sydonie działy się cuda, które u was się dokonały, już dawno w worze i w popiele by się nawróciły.<br />Toteż powiadam wam: Tyrowi i Sydonowi lżej będzie w dzień sądu niż wam.<br />A ty, Kafarnaum, czy aż do nieba masz być wyniesione? Aż do Otchłani zejdziesz. Bo gdyby w Sodomie działy się cuda, które się w tobie dokonały, przetrwałaby aż do dnia dzisiejszego.<br />Toteż powiadam wam: Ziemi sodomskiej lżej będzie w dzień sądu niż tobie».</p><hr /><h3>Św. Brunon Bonifacy z Kwerfurtu(biskup i męczennik)</h3><p>św. Brunon Bonifacy z Kwerfurtu Św. Bruno(n) Bonifacy z Kwerfurtu, biskup, męczennik (970-1009). Urodził się w rodzinie grafów niemieckich. W młodości był kapelanem Ottona III. Mając 28 lat wstąpił do benedyktynów w Rzymie i przyjął imię Bonifacy. Następnie żył w pustelni św. Romualda w Pereum pod Rawenną. Wysłany przez papieża Sylwestra II na czele misji do Prus, otrzymał sakrę biskupią w Magdeburgu oraz paliusz metropolity misyjnego. Bywał z misją na Węgrzech, w Kijowie, w kraju Pieczyngów nad Morzem Czarnym. Polskę, gdzie byt związany wielorakimi więzami z królem Bolesławem Chrobrym, odwiedził kilka razy. Dotarł do Prus. Następnie udał się na pogranicze Prus i Litwy (dzisiaj Pomorze Suwalskie), gdzie na ziemi Jadźwingów zginął śmiercią męczeńską wraz z 18 towarzyszami. Bolesław Chrobry wykupił jego ciało. Św. Bruno był autorem tekstów, w których jest wiele wiadomości dotyczących Polski. Święty jest patronem diecezji łomżyńskiej.</p><hr /><h3>Św. Wiwencjol(biskup Lyonu (+ ok. 524))</h3><hr /><hr /><h3>Św. Andrzej z Rinn (+ XIV w.)()</h3><hr />"
		},
		{
			"id": "13",
			"imagen": "Środa",
			"contenido": "<h3>Środa XV tygodnia Okresu Zwykłego</h3><h3>Księga Izajasza</h3><em>10,5-7.13-16.</em><p>Tak mówi Pan: «Biada Asyrii, rózdze mego gniewu i biczowi mocy mej zapalczywości!<br />Posyłam ją przeciw narodowi bezbożnemu, przykazuję jej, aby lud, na który się zawziąłem, ograbiła i złupiła doszczętnie, by rzuciła go na zdeptanie, jak błoto na ulicach.<br />Lecz ona nie tak będzie mniemała i serce jej nie tak będzie rozumiało, bo w jej umyśle plan zniszczenia i wycięcia w pień narodów bez liku».<br />Powiedział bowiem: «Działałem siłą mej ręki i własnym sprytem, bo jestem rozumny. Przesunąłem granice narodów i rozgrabiłem ich skarby, a mieszkańców powaliłem, jak mocarz.<br />Ręka moja odkryła jakby gniazdo bogactwa narodów. A jak zbierają porzucone jajka, tak ja zagarnąłem całą ziemię; i nie było nikogo, kto by zatrzepotał skrzydłem, nikt nie otworzył dzioba, nikt nie pisnął».<br />Czy się pyszni siekiera wobec drwala? Czy się wynosi piła ponad tracza? Jak gdyby bicz chciał wywijać tym, który go unosi, i jak gdyby pręt chciał podnosić tego, który nie jest z drewna.<br />Przeto Pan, Bóg Zastępów, ześle wycieńczenie na jego tuszę. Mimo świetnego wyglądu trawić go będzie gorączka, jakby zapłonął ogień.</p><h3>Księga Psalmów</h3><em>94(93),5-6.7-8.9-10.14-15.</em><p>Depczą Twój lud, Panie  <br />uciskają Twoje dziedzictwo,<br />mordują wdowę i przybysza, <br />zabijają sieroty.<br />Mówią: «Pan tego nie widzi, <br />nie dostrzega tego Bóg Jakuba».<br />Pomnijcie na to, głupcy w narodzie, <br />kiedy zmądrzejecie bezrozumni?<br />Czy nie usłyszy Ten, który wszczepił ucho, <br />Ten, który stworzył oko, nie zobaczy?<br />Czy Ten, co napomina ludy, nie będzie ich karał? <br />Ten, który ludzi uczy mądrości?<br />Pan nie odpycha swojego ludu <br />i nie porzuca swojego dziedzictwa.<br />Sąd się zwróci ku sprawiedliwości, <br />pójdą za nią wszyscy ludzie prawego serca.</p><h3>Ewangelia wg św. Mateusza</h3><em>11,25-27.</em><p>W owym czasie Jezus przemówił tymi słowami: «Wysławiam Cię, Ojcze, Panie nieba i ziemi, że zakryłeś te rzeczy przed mądrymi i roztropnymi, a objawiłeś je prostaczkom.<br />Tak, Ojcze, gdyż takie było Twoje upodobanie.<br />Wszystko przekazał Mi Ojciec mój. Nikt też nie zna Syna, tylko Ojciec, ani Ojca nikt nie zna, tylko Syn, i ten, komu Syn zechce objawić.</p><hr /><h3>Św. Benedykt()</h3><p>Św. Benedykt Św. Benedykt, pustelnik (+1033/1037). Towarzysz pustelniczego życia św. Andrzeja. Po jego śmierci opowiadał biskupowi Maurusowi o cnotach i umartwieniach swego mistrza. Kontynuował surowy tryb życia w pustelni. Podobnie jak św. Andrzej miał przybyć \"de terra Poloniensi\". W trzy lata po śmierci św. Andrzeja napadli go zbójcy i zabili. Ciało wrzucili do rzeki Wag. Relikwie obu Świętych spoczywają w kościele św. Emmerama w Nitrze. Obaj Święci odbierają szczególną cześć w Polsce - w Tropiu (nowosądeckie) i w Opatowcu.</p><hr /><h3>Św. Andrzej Świerad(pustelnik)</h3><hr /><p>Św. Andrzej Świerad Św. Andrzej Świerad (Andrzej Żurawek), pustelnik (+ 1030). Według tekstu z 1064 roku, napisanego przez węgierskiego biskupa Maurusa, Święty pochodził z Polski. Wstąpił do benedyktyńskiego klasztoru św. Hipolita na górze Zabór koło Nitry. Następnie przeniósł się na pustelnię w pobliżu klasztoru, gdzie zasłynął z surowej pokuty.W IKONOGRAFII ukazuje się św. Andrzeja jako pustelnika. Jego atrybutem jest dziupla.</p><hr /><h3>Św. Henryk II(cesarz (+ 1024))</h3><hr /><p></p>"
		},
		{
			"id": "14",
			"imagen": "Czwartek",
			"contenido": "<h3>Czwartek XV tygodnia Okresu Zwykłego</h3><h3>Księga Izajasza</h3><em>26,7-9.12.16-19.</em><p>Ścieżka sprawiedliwego jest prosta, Ty równasz prawą drogę sprawiedliwego.<br />Także na ścieżce Twoich sądów, o Panie, my również oczekujemy Ciebie; imię Twoje i pamięć o Tobie to pragnienie naszej duszy.<br />Dusza moja pożąda Ciebie w nocy, duch mój, poszukuje Cię w mym wnętrzu; bo gdy Twe sądy jawią się na ziemi, mieszkańcy świata uczą się sprawiedliwości.<br />Panie, użyczysz nam pokoju, bo i wszystkie nasze czyny są Twoim dziełem!<br />Panie, w ucisku szukaliśmy Ciebie, słaliśmy modły półgłosem, kiedy Ty chłostałeś.<br />Jak brzemienna, bliska chwili rodzenia wije się, krzyczy w bólach porodu, takimi myśmy się stali przed Tobą, o Panie!<br />Poczęliśmy, wiliśmy się z bólu, jakbyśmy mieli rodzić; ducha zbawczego nie wydaliśmy ziemi i nie przybyło mieszkańców na świecie.<br />Ożyją Twoi umarli, zmartwychwstaną ich trupy, obudzą się i krzykną z radości spoczywający w prochu, bo rosa Twoja jest rosą światłości, a ziemia wyda cienie zmarłych.</p><h3>Księga Psalmów</h3><em>102(101),13-14ab.15.16-18.19-21.</em><p>Ty, Panie, trwasz na wieki, <br />a imię Twoje przez wszystkie pokolenia.<br />Powstań i okaż litość Syjonowi,<br />bo nastała pora, byś się nad nim zmiłował.<br />Albowiem Twoi słudzy miłują jego kamienie, <br />żalem ich przejmują jego gruzy.<br />Poganie będą się bali imienia Pana, <br />a Twej chwały wszyscy królowie ziemi.<br />Bo Pan odbuduje Syjon <br /> i ukaże się w swym majestacie.<br />Pan przychyli się ku modlitwie opuszczonych <br />i nie odrzuci ich modłów.<br />Należy to zapisać dla przyszłych pokoleń, <br />lud, który się narodzi, niech wychwala Pana.<br />Spojrzał Pan z wysokości swego przybytku, <br />popatrzył z nieba na ziemię,<br />aby usłyszeć jęki uwięzionych,  <br />aby skazanych na śmierć uwolnić.</p><h3>Ewangelia wg św. Mateusza</h3><em>11,28-30.</em><p>Jezus przemówił tymi słowami: «Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię.<br />Weźcie moje jarzmo na siebie i uczcie się ode Mnie, bo jestem cichy i pokornego serca, a znajdziecie ukojenie dla dusz waszych.<br />Albowiem jarzmo moje jest słodkie, a moje brzemię lekkie».</p><hr /><h3>Św. Kamil de Lellis()</h3><p>Św. Kamil de Lellis Św. Kamil de Lellis, kapłan, zakonnik. Urodził się 25 maja 1550 roku w Abruzzach. W latach 1559-1574 prowadził życie żołnierza, walcząc przeciw Turkom w służbie Wenecji. 2 lutego 1575 roku doznał nawrócenia. Odmienił życie. Pragnął zostać kapucynem, ale z powodu rany w nodze musiał opuścić zakon. Własne cierpienie zaprowadziło go do szpitala św. Jakuba dla nieuleczalnie chorych w Rzymie. Tutaj spełniał najniższe posługi i przygotowywał chętnych do dobrej śmierci. Tu odnalazł swoje powołanie. Jako 32-letni mężczyzna rozpoczął naukę, aby zostać kapłanem. W 1586 roku założył zakon Kleryków Regularnych, aby posługiwał chorym (kamilianie). Był jego przełożonym. Umarł 14 lipca 1614 roku. Jest patronem kamilianów, szpitali i chorych, pielęgniarek i pielęgniarzy.W IKONOGRAFII św. Kamil przedstawiany jest w sutannie, na której widnieje czerwony krzyż. Jego atrybutami są: anioł, krzyż, księga, różaniec.</p><hr /><h3>Św. Franciszek Solano(kapłan, zakonnik (+ 1610))</h3><hr /><hr /><h3>Św. Marcelin(kapłan (+ ok. 775))</h3><hr />"
		},
		{
			"id": "15",
			"imagen": "Piątek",
			"contenido": "<h3>Piątek XV tygodnia Okresu Zwykłego</h3><h3>Księga Izajasza</h3><em>38,1-6.21-22.7-8.</em><p>W owych dniach król Ezechiasz zachorował śmiertelnie. Prorok Izajasz, syn Amosa, przyszedł do niego i rzekł mu: «Tak mówi Pan: Rozporządź domem twoim, bo umrzesz — nie będziesz żył».<br />Wtedy Ezechiasz odwrócił się do ściany i modlił się do Pana.<br />A mówił tak: «Ach, Panie, pamiętaj o tym, proszę, że postępowałem wobec Ciebie wiernie i ze szczerym sercem, że czyniłem to, co jest dobre w Twoich oczach». I płakał Ezechiasz bardzo rzewnie.<br />Wówczas Pan skierował do Izajasza słowo tej treści:<br />«Idź i powiedz Ezechiaszowi: Tak mówi Pan, Bóg Dawida, twego praojca: Słyszałem twoją modlitwę, widziałem twoje łzy. Oto uzdrowię cię. Trzeciego dnia pójdziesz do domu Pańskiego. Oto dodam do dni twego życia piętnaście lat.<br />Wybawię ciebie i to miasto z ręki króla asyryjskiego i roztoczę opiekę nad tym miastem».<br />Powiedział też Izajasz: «Weźcie placek figowy i przyłóżcie do wrzodu, a król będzie zdrowy!»<br />Ezechiasz zaś rzekł: «Jaki będzie znak tego, że wejdę do domu Pańskiego?»<br />Odpowiedział Izajasz: «Ten ci będzie znak od Pana, że spełni On to, co powiedział:<br />Oto ja cofnę cień wskazówki zegara o dziesięć stopni, po których słońce już zeszło na słonecznym zegarze Achaza». I cofnęło się słońce o dziesięć stopni, po których już zeszło.</p><h3>Księga Izajasza</h3><em>38,10.11.12abcd.16.</em><p>Rzekłem: «W połowie dni moich <br />muszę odejść. <br />W bramach Otchłani mnie opuści <br />lat moich reszta».<br />Mówiłem: «Nie ujrzę już Boga <br />na ziemi żyjących, <br />nie będę patrzył na nikogo <br />spośród mieszkańców tego świata.<br />Rozbiorą moje mieszkanie i przeniosą ode mnie<br />jak namiot pasterski.<br />Jak tkacz zwinąłem me życie,<br />a Pan jego nić przeciął.<br />Nad którymi Pan czuwa, ci żyją, <br />wśród nich dopełni się życie mego ducha. <br />Uzdrowiłeś mnie, Panie, <br />i żyć dozwoliłeś».</p><h3>Ewangelia wg św. Mateusza</h3><em>12,1-8.</em><p>Pewnego razu Jezus przechodził w szabat wśród zbóż. Uczniowie Jego, odczuwając głód, zaczęli zrywać kłosy i jeść ziarna.<br />Gdy to ujrzeli faryzeusze, rzekli Mu: «Oto Twoi uczniowie czynią to, czego nie wolno czynić w szabat».<br />A On im odpowiedział: «Czy nie czytaliście, co uczynił Dawid, gdy poczuł głód, on i jego towarzysze?<br />Jak wszedł do domu Bożego i jadł chleby pokładne, których nie było wolno jeść ani jemu, ani jego towarzyszom, lecz tylko kapłanom?<br />Albo nie czytaliście w Prawie, że w dzień szabatu kapłani naruszają w świątyni spoczynek szabatu, a są bez winy?<br />Oto powiadam wam: Tu jest coś większego niż świątynia.<br />Gdybyście zrozumieli, co znaczy: \"Chcę raczej miłosierdzia niż ofiary\", nie potępialibyście niewinnych.<br />Albowiem Syn Człowieczy jest Panem szabatu».</p><hr /><h3>Św. Bonawentura()</h3><p>Św. Bonawentura Św. Bonawentura, zakonnik, biskup, kardynał, doktor Kościoła. Jan di Fidanza urodził się około 1217 roku w Bagnoregio koło Viterbo. Ojciec był lekarzem. Jan studiował filozofię w Paryżu. Mając 25 lat wstąpił do franciszkanów, przyjmując imię zakonne Bonawentura. Następnie skończył studia teologiczne i podjął wykłady. 2 lutego 1257 roku został generałem zakonu i na tym urzędzie zasłużył sobie na miano drugiego założyciela franciszkanów. W zakonie mediował pomiędzy frakcją rygorystyczną a zwolennikami łagodniejszej reguły. Odbył wizytacje w Anglii, Flandrii, Niemczech, Hiszpanii, we Włoszech. Bonawentura posiadał umiejętność łączenia życia czynnego, publicznego z bogatym życiem wewnętrznym. Miał wielkie nabożeństwo do Męki Pańskiej. Papież Grzegorz X mianował go kardynałem-biskupem Albano. Delegacja papieska z wiadomością o nominacji zastała go przy myciu naczyń kuchennych w klasztorze. Przygotował sobór w Lyonie. Prowadził negocjacje w sprawie unii Kościoła katolickiego z greckim Kościołem ortodoksyjnym. Niestety, wkrótce potem została ona zerwana. Umarł 15 lipca 1274 roku podczas trwania soboru w Lyonie. Był jednym z najwybitniejszych teologów średniowiecza. Pozostawił po sobie wiele traktatów i dzieł teologicznych. Kanonizowany w 1482 roku przez Sykstusa IV. Św. Bonawentura jest patronem franciszkanów, matek oczekujących potomstwa, dzieci, robotników, teologów.W IKONOGRAFII Święty przedstawiany jest w habicie franciszkańskim z biskupim krzyżem na piersiach; jako kardynał w cappa magna; jako teolog nad pulpitem. Jego atrybutami są: anioł przynoszący mitrę, kapelusz kardynalski trzymany przez anioła lub leżący u stóp, księga, krzyż w dłoniach, drzewo Krzyża Świętego (jest to aluzja do traktatu \"Ecce lignum Vitae\"), zwój.</p><hr /><h3>Bł. Anna Maria Javouhey(zakonnica (+ 1851))</h3><hr /><hr /><h3>Św. Abudemiusz(męczennik (+ III/IV w.))</h3><hr />"
		},
		{
			"id": "16",
			"imagen": "Sobota",
			"contenido": "<h3>Sobota XV tygodnia Okresu Zwykłego</h3><h3>Księga Micheasza</h3><em>2,1-5.</em><p>Biada tym, którzy planują nieprawość i obmyślają zło na swych łożach! Gdy świta poranek, wykonują je, bo jest ono w ich rękach.<br />Gdy pożądają pól, zagarniają je, gdy domów - to je zabierają; bbiorą w niewolę gospodarza wraz z jego domem, człowieka z jego dziedzictwem.<br />Przeto tak mówi Pan: «Oto Ja obmyślam dla tego plemienia niedolę, od której nie uchylicie karków i nie będziecie dumnie kroczyć, bo będzie to czas niedoli.<br />W owym dniu wygłoszą przeciw wam satyrę, podniosą wielki lament, mówiąc: \"Jesteśmy ograbieni do szczętu!\" Odmierzono sznurem dział mojego ludu, i nikt mu go nie zwrócił; pola nasze przydzielono grabieżcy.<br />Przeto nie będzie u was nikogo, kto by odmierzał sznurem dział w zgromadzeniu Pańskim».</p><h3>Księga Psalmów</h3><em>9(9B),1-2.3-4.7-8.14.</em><p>Dlaczego z dala stoisz, o Panie, <br />ukrywasz się w czasach ucisku,<br />gdy występny się pyszni, biedny jest w udręce <br />i ulega podstępom, które tamten uknuł.<br />Bo chełpi się grzesznik swą pożądliwością, <br />bluźni drapieżca i pogardza Panem.<br />Pyszniąc się mówi występny: <br />«Nie pomści, nie ma Boga». <br />Oto całe jego myślenie.<br />Usta jego pełne przekleństwa, zdrady i podstępu, <br />a pod jego językiem złość i krzywda.<br />Czai się w zasadzkach przy drogach <br />i zabija niewinnego z ukrycia,  <br />oczy jego wypatrują biedaka.<br />Ty to widzisz: i trud, i cierpienie, <br />patrzysz, by wziąć je w swoje ręce. <br />Tobie poleca się biedny, <br />Tyś opiekunem sieroty.</p><h3>Ewangelia wg św. Mateusza</h3><em>12,14-21.</em><p>Faryzeusze wyszli i odbyli naradę przeciw Jezusowi, w jaki sposób Go zgładzić.<br />Gdy się Jezus dowiedział o tym, oddalił się stamtąd. A wielu poszło za Nim i uzdrowił ich wszystkich.<br />Lecz im surowo zabronił, żeby Go nie ujawniali.<br />Tak miało się spełnić słowo proroka Izajasza:<br />«Oto mój Sługa; którego wybrałem, Umiłowany mój, w którym moje serce ma upodobanie. Położę ducha mojego na Nim, a On zapowie prawo narodom.<br />Nie będzie się spierał ani krzyczał, i nikt nie usłyszy na ulicach Jego głosu.<br />Trzciny zgniecionej nie złamie ani knota tlejącego nie dogasi, aż zwycięsko sąd przeprowadzi.<br />W Jego imieniu narody nadzieję pokładać będą».</p><hr /><h3>Św. Maria Magdalena Postel()</h3><p>Św. Maria Magdalena Postel Św. Maria Magdalena Postel, dziewica (1756-1846). Urodziła się w Barfleur, w Normandii, jako najstarsze z siedmiorga dzieci Jana i Teresy Levallois. Po szkole podstawowej oddano ją na wychowanie do benedyktynek. Kiedy wybuchła Rewolucja Francuska, jej domek nad zatoką stał się schronieniem dla ukrywających się i uchodzących do Anglii duchownych. Julia - imię otrzymane na chrzcie - roznosiła chorym Komunię św, potajemnie katechizowała dzieci, zajmowała się pracą apostolską wśród opuszczonych. Po rewolucji przystąpiła do zakładania bezpłatnych szkół i internatów dla dziewcząt oraz sierocińców. Z myślą o tym dziele założyła zakon Ubogich Córek Miłosierdzia. Zmarła w wieku 90 lat. Kanonizował ją Pius XI w 1925 roku.</p><hr /><h3>Św. Eustachy(biskup (+ ok. 338))</h3><hr /><hr /><h3>Św. Atenogen(biskup Sebasty, męczennik (+ III/IV w.))</h3><hr />"
		},
		{
			"id": "17",
			"imagen": "Niedziela",
			"contenido": "<h3>Szesnasta Niedziela zwykła</h3><h3>Księga Rodzaju</h3><em>18,1-10a.</em><p>Pan ukazał się Abrahamowi pod dębami Mamre, gdy ten siedział u wejścia do namiotu w najgorętszej porze dnia.<br />Abraham spojrzawszy dostrzegł trzech ludzi naprzeciw siebie. Ujrzawszy ich, podążył od wejścia do namiotu na ich spotkanie. A oddawszy im pokłon do ziemi,<br />rzekł: «O Panie, jeśli darzysz mnie życzliwością, racz nie omijać Twego sługi!<br />Przyniosę trochę wody, wy zaś raczcie obmyć sobie nogi, a potem odpocznijcie pod drzewami.<br />Ja zaś pójdę wziąć nieco chleba, abyście się pokrzepili, zanim pójdziecie dalej, skoro przechodzicie koło sługi waszego». A oni mu rzekli: «Uczyń tak, jak powiedziałeś».<br />Abraham poszedł więc spiesznie do namiotu Sary i rzekł: «Prędko zaczyń ciasto z trzech miar najczystszej mąki i zrób podpłomyki».<br />Potem Abraham podążył do trzody i wybrawszy tłuste i piękne cielę, dał je słudze, aby ten szybko je przyrządził.<br />Po czym, wziąwszy twaróg, mleko i przyrządzone cielę, postawił przed nimi, a gdy oni jedli, stał przed nimi pod drzewem.<br />Zapytali go: «Gdzie jest twoja żona, Sara?» – Odpowiedział im: «W tym oto namiocie».<br />Rzekł mu jeden z nich: «O tej porze za rok znów wrócę do ciebie, twoja zaś żona, Sara, będzie miała wtedy syna».</p><h3>Księga Psalmów</h3><em>15(14),1b-2.3.4b.4c-5.</em><p>Kto będzie przebywał w Twym przybytku, Panie, <br />Kto zamieszka na Twej górze świętej?<br />Ten, kto postępuje nienagannie, działa sprawiedliwie <br />i mówi prawdę w swym sercu.<br />Kto swym językiem oszczerstw nie głosi, <br />kto nie czyni bliźniemu nic złego <br />i nie ubliża swoim sąsiadom,  <br />ale szanuje tego, który oddaje cześć Bogu.<br />Kto dotrzyma przysięgi dla siebie niekorzystnej,<br />kto nie daje swych pieniędzy na lichwę <br />i nie da się przekupić przeciw niewinnemu.<br />Kto tak postępuje, nigdy się nie zachwieje.</p><h3>List do Kolosan</h3><em>1,24-28.</em><p>Bracia: Teraz raduję się w cierpieniach za was i ze swej strony dopełniam niedostatki udręk Chrystusa w moim ciele dla dobra Jego Ciała, którym jest Kościół.<br />Jego sługą stałem się według zleconego mi wobec was Bożego włodarstwa: mam wypełnić posłannictwo głoszenia słowa Bożego.<br />Tajemnica ta, ukryta od wieków i pokoleń, teraz została objawiona Jego świętym,<br />którym Bóg zechciał oznajmić, jakie jest bogactwo chwały tej tajemnicy pośród pogan. Jest nią Chrystus pośród was – nadzieja chwały.<br />Jego to głosimy, upominając każdego człowieka i ucząc każdego człowieka z całą mądrością, aby każdego człowieka przedstawić jako doskonałego w Chrystusie.</p><h3>Ewangelia wg św. Łukasza</h3><em>10,38-42.</em><p>Jezus przyszedł do jednej wsi. Tam pewna niewiasta, imieniem Marta, przyjęła Go do swego domu.<br />Miała ona siostrę, imieniem Maria, która usiadłszy u nóg Pana, słuchała Jego słowa.<br />Marta zaś uwijała się około rozmaitych posług. A stanąwszy przy Nim, rzekła: «Panie, czy Ci to obojętne, że moja siostra zostawiła mnie samą przy usługiwaniu? Powiedz jej, żeby mi pomogła».<br />A Pan jej odpowiedział: «Marto, Marto, troszczysz się i niepokoisz o wiele,<br />a potrzeba mało albo tylko jednego. Maria obrała najlepszą cząstkę, której nie będzie pozbawiona».</p><hr /><h3>Św. Aleksy()</h3><p>Św. AleksyŚw. Aleksy, wyznawca (+V w), według syryjskiego tekstu z V wieku był Rzymianinem z zamożnej rodziny. W dniu swego ślubu potajemnie opuścił dom i udał się z pielgrzymką do Ziemi Świętej. W Edessie miał być żebrakiem. Tuż przed śmiercią wyjawił, kim jest. Według innej wersji wiódł życie eremity koło Edessy. Następnie powrócił do Rzymu i nie rozpoznany przeżył 17 lat w maleńkiej celi pod schodami rodzinnego domu. Życie spędził na modlitwie i nawiedzaniu sanktuariów rzymskich. Po śmierci znaleziono w jego ręku kartkę z opisem życia. W jego życiorysie przemieszana jest tradycja z legendą. W średniowieczu św. Aleksy był bardzo popularną postacią w Europie i Północnej Afryce. Patron licznych zakonów, a także ubogich, pielgrzymów, wędrowców, żebraków. Orędownik podczas trzęsienia ziemi, suszy, złej pogody, w czasie epidemii i plag. Św. Aleksy był ulubioną postacią w średniowiecznej literaturze i w sztuce scenicznej. Poemat o św. Aleksym jest jednym z najstarszych zabytków języka we Francji. Pojawia się również wcześnie m. in. w tekstach niemieckich, polskich „Legenda o św. Aleksym” (XV w.). W Polsce Święty odbierał szczególną cześć w Tumie pod Łęczycą oraz w Płocku.W IKONOGRAFII św. Aleksy przedstawiany jest w ubiorze pustelnika lub pielgrzyma, czasami jako postać leżąca pod schodami. Atrybuty: księga, kij pielgrzyma, schody, zwój.</p><hr /><h3>Śwśw. Sperat i męczennicy w Kartaginie (+ 180)()</h3><hr /><hr /><h3>Św. Leon IV(papież (+ 855))</h3><hr />"
		},
		{
			"id": "18",
			"imagen": "Poniedziałek",
			"contenido": "<h3>Poniedziałek XVI tygodnia Okresu Zwykłego</h3><h3>Księga Micheasza</h3><em>6,1-4.6-8.</em><p>Słuchajcie, proszę, tego, co Pan powiedział: «Stań, prawuj się wobec gór, niech słuchają pagórki twego głosu!»<br />Słuchajcie, góry, sporu Pańskiego, nakłońcie uszu, posady ziemi! Oto Pan wiedzie spór ze swym ludem i oskarżać będzie Izraela.<br />«Ludu mój, cóż ci uczyniłem? Czym ci się uprzykrzyłem? Odpowiedz Mi!<br />Tym, że cię wywiodłem z ziemi egipskiej? Że z domu niewoli wybawiłem cię? Że posłałem przed tobą Mojżesza, Aarona i Miriam?»<br />«Z czym stanę przed Panem i pokłonię się Bogu na wysokości? Czy stanę przed Nim z ofiarą całopalną, z rocznymi cielętami?<br />Czy Pan się zadowoli tysiącami baranów, miriadami potoków oliwy? Czy trzeba, bym wydał pierworodnego mego za mój występek, owoc łona mego za grzech mojej duszy?»<br />«Powiedziano ci, człowiecze, co jest dobre. I czego żąda Pan od ciebie, jeśli nie czynienia sprawiedliwości, umiłowania wierności i pokornego obcowania z Bogiem twoim?»</p><h3>Księga Psalmów</h3><em>50(49),5-6.8-9.16bc-17.21.23.</em><p>„Zgromadźcie Mi moich umiłowanych,<br />którzy przez ofiarę zawarli ze Mną przymierze”.<br />Niebiosa zwiastują Bożą sprawiedliwość, <br />albowiem sam Bóg jest sędzią.<br />\"Nie oskarżam cię za twoje ofiary, <br />bo twe całopalenia zawsze są przede Mną”.<br />Nie przyjmę cielca z twego domu <br />ani kozłów ze stad twoich».<br />«Czemu wymieniasz moje przykazania<br />i na ustach masz moje przymierze?<br />Ty, co nienawidzisz karności, <br />a słowa moje odrzuciłeś za siebie».<br />«Ty tak postępujesz, a Ja mam milczeć? <br />Czy myślisz, że jestem podobny do ciebie?<br />Skarcę ciebie i postawię ci to przed oczy.<br />Kto składa ofiarę dziękczynną, ten cześć Mi oddaje, <br />a tym, którzy postępują uczciwie, ukażę Boże zbawienie».</p><h3>Ewangelia wg św. Mateusza</h3><em>12,38-42.</em><p>Niektórzy z uczonych w Piśmie i faryzeuszów rzekli do Jezusa: «Nauczycielu, chcielibyśmy zobaczyć jakiś znak od Ciebie».<br />Lecz On im odpowiedział: «Plemię przewrotne i wiarołomne żąda znaku, ale żaden znak nie będzie mu dany, prócz znaku proroka Jonasza.<br />Albowiem jak Jonasz był trzy dni i trzy noce we wnętrznościach wielkiej ryby, tak Syn Człowieczy będzie trzy dni i trzy noce w łonie ziemi.<br />Ludzie z Niniwy powstaną na sądzie przeciw temu plemieniu i potępią je; ponieważ oni wskutek nawoływania Jonasza się nawrócili, a oto tu jest coś więcej niż Jonasz.<br />Królowa z południa powstanie na sądzie przeciw temu plemieniu i potępi je; ponieważ ona z krańców ziemi przybyła słuchać mądrości Salomona, a oto tu jest coś więcej niż Salomon».</p><hr /><h3>Św. Szymon z Lipnicy()</h3><p>Św. Szymon z Lipnicy Św. Szymon z Lipnicy, kapłan, urodził się około 1437 roku w Lipnicy. Studiował na Akademii Krakowskiej, po czym, pod wpływem kazań św. Jana Kapistrana, wstąpił do bernardynów. Pełnił wiele funkcji w zakonie, m. in. był gwardianem w Tarnowie, kaznodzieją w Stradomiu i Krakowie, magistrem nowicjatu. Podróżował do Akwilei, Pawii, Rzymu oraz do Ziemi Świętej. W zakonie odznaczał się surowością życia, nabożeństwem do Najświętszego Sakramentu i Matki Bożej. Umarł posługując chorym, podczas zarazy w Krakowie 18 lipca 1482 roku. Beatyfikacji w roku 1685 dokonał Innocenty IX. Relikwie bł, Szymona spoczywają w kościele bernardynów w Krakowie. 24 lutego 1685 roku został beatyfikowany przez papieża Innocentego XI. 3 czerwca 2007 roku o godz. 10.00, w Uroczystość Trójcy Przenajświętszej, w czasie Mszy na Placu Świętego Piotra w Watykanie, Ojciec święty Benedykt XVI uroczyście kanonizował bł. Szymona.W IKONOGRAFII św. Szymon przedstawiany jest jako głoszący kazanie.</p><hr /><h3>Św. Maryna(dziewica, męczennica (+ III w.))</h3><hr /><hr /><h3>Św. Filastriusz(biskup (+ ok. 397))</h3><hr />"
		},
		{
			"id": "19",
			"imagen": "Wtorek",
			"contenido": "<h3>Wtorek XVI tygodnia Okresu Zwykłego</h3><h3>Księga Micheasza</h3><em>7,14-15.18-20.</em><p>Paś lud Twój, Panie, laską Twoją, trzodę dziedzictwa Twego, co mieszka samotnie w lesie, pośród ogrodów. Niech wypasają Baszan i Gilead jak za dawnych czasów.<br />«Jak za dni Twego wyjścia z ziemi egipskiej ukażę mu dziwy».<br />Któryż bóg podobny Tobie, co oddalasz nieprawość, odpuszczasz występek Reszcie dziedzictwa Twego? Nie żywi On gniewu na zawsze, bo upodobał sobie miłosierdzie.<br />Ulituje się znowu nad nami, zetrze nasze nieprawości. Wrzucisz w morskie głębiny wszystkie ich grzechy.<br />Okażesz wierność Jakubowi, Abrahamowi łaskawość, co poprzysiągłeś przodkom naszym od najdawniejszych czasów.</p><h3>Księga Psalmów</h3><em>85(84),2-3.5-6.7-8.</em><p>Łaskawym się okazałeś, Panie, dla Twej ziemi, <br />odmieniłeś los Jakuba,<br />odpuściłeś winę Twojemu ludowi <br />i zakryłeś wszystkie jego grzechy.<br />Odnów nas, Boże, nasz Zbawco, <br />Twego oburzenia na nas poniechaj.<br />Czyż będziesz się gniewał na nas na wieki, <br />czy gniew swój rozciągniesz na wszystkie pokolenia?<br />Czyż to nie Ty przywrócisz nam życie,  <br />a lud Twój w Tobie będzie się weselił?<br />Okaż nam, Panie, łaskę swoją <br />i daj nam swoje zbawienie.</p><h3>Ewangelia wg św. Mateusza</h3><em>12,46-50.</em><p>Gdy Jezus przemawiał do tłumów, oto Jego Matka i bracia stanęli na dworze i chcieli z Nim rozmawiać.<br />Ktoś rzekł do Niego: «Oto Twoja Matka i Twoi bracia stoją na dworze i chcą pomówić z Tobą».<br />Lecz On odpowiedział temu, który Mu to oznajmił: «Któż jest moją matką i którzy są moimi braćmi?»<br />I wyciągnąwszy rękę ku swoim uczniom, rzekł: «Oto moja matka i moi bracia.<br />Bo kto pełni wolę Ojca mojego, który jest w niebie, ten Mi jest bratem, siostrą i matką».</p><hr /><h3>Św. Makryna Młodsza()</h3><p>Św. Makryna MłodszaŚw. Makryna Młodsza (ok. 327-379). Urodziła się w Cezarei Kapadockiej. Po śmierci swego narzeczonego zajęła się wychowywaniem młodszego rodzeństwa. Spośród dziewięciorga rodzeństwa trzech braci zostało świętymi: Bazyli Wielki, Piotr, biskup Sebasty i Grzegorz, biskup Nyssy. Prowadziła z domownikami życie na pół klasztorne. Św. Grzegorz z Nyssy napisał o niej wspomnienie, w którym przekazał modlitwę św. Makryny na łożu śmierci.</p><hr /><h3>Św. Epafras(biskup Kolosan (+ I w.))</h3><hr /><hr /><h3>Św. Symmach(papież (+ 514))</h3><hr />"
		},
		{
			"id": "20",
			"imagen": "Środa",
			"contenido": "<h3>Środa XVI tygodnia Okresu Zwykłego</h3><h3>Księga Jeremiasza</h3><em>1,1.4-10.</em><p>Słowa Jeremiasza, syna Chilkiasza, z rodu kapłańskiego, który był w Anatot, w ziemi Beniamina.<br />Pan skierował do mnie następujące słowo:<br />«Zanim ukształtowałem cię w łonie matki, znałem cię, nim przyszedłeś na świat, poświęciłem cię, prorokiem dla narodów ustanowiłem cię.<br />I rzekłem: «Ach, Panie Boże, przecież nie umiem mówić, bo jestem młodzieńcem!»<br />Pan zaś odpowiedział mi: «Nie mów: \"Jestem młodzieńcem\", gdyż pójdziesz, do kogokolwiek cię poślę, i będziesz mówił, cokolwiek tobie polecę.<br />Nie lękaj się ich, bo jestem z tobą, by cię chronić» - wyrocznia Pana.<br />I wyciągnąwszy rękę, dotknął Pan moich ust i rzekł mi: «Oto kładę moje słowa w twoje usta.<br />Spójrz, daję ci dzisiaj władzę nad narodami i nad królestwami, byś wyrywał i obalał, byś niszczył i burzył, byś budował i sadził».</p><h3>Księga Psalmów</h3><em>71(70),1-2.3-4a.5-6ab.15ab.17.</em><p>W Tobie, Panie, ucieczka moja,  <br />niech wstydu nie zaznam na wieki.<br />Wyzwól mnie i ratuj w Twej sprawiedliwości, <br />nakłoń ku mnie swe ucho i ześlij ocalenie.<br />Bądź dla mnie skałą schronienia <br />i zamkiem warownym, aby mnie ocalić, <br />bo Ty jesteś moją opoką i twierdzą.<br />Boże mój, wyrwij mnie z rąk niegodziwca.<br />Bo Ty, mój Boże, jesteś moją nadzieją, <br />Panie, Tobie ufam od lat młodości.<br />Ty byłeś moją podporą od dnia narodzin,<br />od łona matki moim opiekunem.<br />Moje usta będą głosiły Twoją sprawiedliwość<br />i przez cały dzień Twoją pomoc.<br />Boże, Ty mnie uczyłeś od mojej młodości <br />i do tej chwili głoszę Twoje cuda.</p><h3>Ewangelia wg św. Mateusza</h3><em>13,1-9.</em><p>Owego dnia Jezus wyszedł z domu i usiadł nad jeziorem.<br />Wnet zebrały się koło Niego tłumy tak wielkie, że wszedł do łodzi i usiadł, a cały lud stał na brzegu.<br />I mówił im wiele w przypowieściach tymi słowami: «Oto siewca wyszedł siać.<br />A gdy siał, niektóre ziarna padły na drogę, nadleciały ptaki i wydziobały je.<br />Inne padły na grunt skalisty, gdzie niewiele miały ziemi; i wnet powschodziły, bo gleba nie była głęboka.<br />Lecz gdy słońce wzeszło, przypaliły się i uschły, bo nie miały korzenia.<br />Inne znowu padły między ciernie, a ciernie wybujały i zagłuszyły je.<br />Inne w końcu padły na ziemię żyzną i plon wydały, jedno stokrotny, drugie sześćdziesięciokrotny, a inne trzydziestokrotny.<br />Kto ma uszy, niechaj słucha!»</p><hr /><h3>Bł. Czesław()</h3><p>Bł. CzesławBł. Czesław, kapłan. Urodził się około roku 1180 w Kamieniu Opolskim. Studiował w Paryżu (?). Jako kapłan wstąpił do dominikanów. Habit otrzymał z rąk św. Dominika. W roku 1222 roku przybył z innymi współbraćmi do Krakowa. Stąd udał się do Pragi, gdzie założył pierwszy klasztor. W parę lat później został przeorem we Wrocławiu. W mieście tym przebywał aż do śmierci (1242). Beatyfikowany przez Klemensa XI w 1713 roku. Jest patronem Wrocławia.W IKONOGRAFII bł. Czesław jest przedstawiany z kulą ognistą lub ze słupem ognia nad głową, który według tradycji ukazał się podczas oblężenia Wrocławia przez Tatarów. Niecodzienne to zjawisko spowodowało ich odwrót. Atrybutami Błogosławionego są: krzyż misyjny, kielich, otwarta księga Ewangelii, laska pielgrzyma, lilia, monstrancja, puszka z komunikantami, różaniec.</p><hr /><h3>Św. Paweł(diakon, męczennik (+ 851))</h3><hr /><hr /><h3>Św. Ansegiz (+ 833)()</h3><hr />"
		},
		{
			"id": "21",
			"imagen": "Czwartek",
			"contenido": "<h3>Czwartek XVI tygodnia Okresu Zwykłego</h3><h3>Księga Jeremiasza</h3><em>2,1-3.7-8.12-13.</em><p>Pan skierował do mnie następujące słowo:<br />«Idź i głoś publicznie w Jerozolimie: Tak mówi Pan: Pamiętam wierność twej młodości, miłość twego narzeczeństwa, kiedy chodziłaś za Mną na pustyni, w ziemi, której nikt nie obsiewa.<br />Izrael jest świętością Pana, pierwszym plonem z Jego zbiorów. Ci wszyscy, którzy go spożywają, stają się winni, spotka ich nieszczęście» – mówi Pan.<br />«A Ja wprowadziłem was do ziemi urodzajnej, byście spożywali jej owoce i jej zasoby. Weszliście i zbezcześciliście moją ziemię, uczyniliście z mojej posiadłości miejsce pełne odrazy.<br />Kapłani nie mówili: Gdzie jest Pan? Uczeni w Piśmie nie uznawali Mnie; pasterze zbuntowali się przeciw Mnie; prorocy głosili wyrocznie na korzyść Baala i chodzili za tymi, którzy nie dają pomocy.<br />Niebo, niechaj cię na to ogarnie osłupienie, groza i wielkie drżenie! – mówi Pan.<br />Bo podwójne zło popełnił mój naród: opuścili Mnie, źródło żywej wody, żeby wykopać sobie cysterny, cysterny popękane, które nie utrzymują wody».</p><h3>Księga Psalmów</h3><em>36(35),6-7ab.8-9.10-11.</em><p>Do nieba sięga, Panie, Twoja łaska, <br />Twoja wierność aż po same chmury.<br />Twoja sprawiedliwość jak góry wysokie,<br />a Twoje wyroki jak ogromna otchłań.<br />Jak cenna jest Twoja łaska, <br />przychodzą do Ciebie ludzie <br />i chronią się w cieniu Twych skrzydeł,<br />sycą się obfitością Twojego domu, <br />poisz ich potokiem Twojego szczęścia.<br />Albowiem w Tobie jest źródło życia <br />i w Twej światłości oglądamy światłość.<br />Zachowaj łaskę Twą dla tych, co Ciebie znają, <br />a sprawiedliwość Twoją dla ludzi prawego serca.</p><h3>Ewangelia wg św. Mateusza</h3><em>13,10-17.</em><p>Uczniowie przystąpili do Jezusa i zapytali: «Dlaczego mówisz do nich w przypowieściach?»<br />On im odpowiedział: «Wam dano poznać tajemnice królestwa niebieskiego, im zaś nie dano.<br />Bo kto ma, temu będzie dodane, i w nadmiarze mieć będzie; kto zaś nie ma, temu zabiorą nawet to, co ma.<br />Dlatego mówię do nich w przypowieściach, że patrząc, nie widzą, i słuchając, nie słyszą ani nie rozumieją.<br />Tak spełnia się na nich przepowiednia Izajasza: \"Słuchać będziecie, a nie zrozumiecie, patrzeć będziecie, a nie zobaczycie.<br />Bo stwardniało serce tego ludu, ich uszy stępiały i oczy swe zamknęli, żeby oczami nie widzieli ani uszami nie słyszeli, ani swym sercem nie rozumieli: i nie nawrócili się, abym ich uzdrowił\".<br />Lecz szczęśliwe oczy wasze, że widzą, i uszy wasze, że słyszą.<br />Bo zaprawdę, powiadam wam: Wielu proroków i sprawiedliwych pragnęło ujrzeć to, na co wy patrzycie, a nie ujrzeli; i usłyszeć to, co wy słyszycie, a nie usłyszeli.</p><hr /><h3>Św. Wawrzyniec z Brindisi()</h3><p>Św. Wawrzyniec z Brindisi Św. Wawrzyniec z Brindisi, kapłan, doktor Kościoła. Juliusz Cezary Russo urodził się w roku 1559. Wstąpił do zakonu kapucynów, przyjmując imię zakonne Wawrzyniec. Na studiach w Padwie i Wenecji zdobył wykształcenie teologiczne i biegłość w kilku językach. Wyświęcony na kapłana, pracował gorliwie nad reformą Kościoła w Italii, Niemczech, Czechach. Mając 43 lata został generałem zakonu. Był znany jako kaznodzieja, gorliwy apostoł oraz dyplomata, mediator między panującymi. Przyczynił się do odniesienia zwycięstwa nad Turkami pod Szekesfehervar w 1601 roku oraz do stworzenia Ligi Świętej. Pełnił misje dyplomatyczne we Włoszech, na dworach Austrii, Bawarii, Hiszpanii, Francji. Zmarł, podczas misji dyplomatycznej, w Lizbonie 22 lipca 1619 roku. Pozostawił po sobie bogatą spuściznę literacką i teologiczną. Kanonizował go Leon XIII w 1881. Jan XXIII ogłosił doktorem Kościoła. Jest patronem zakonu kapucynów.W IKONOGRAFII św. Wawrzyniec przedstawiany jest w brązowym habicie kapucyńskim. Jego atrybutami są: obraz Matki Bożej, krucyfiks, księga, pióro, czaszka, lilia, anioł z koroną.</p><hr /><h3>Św. Jan(mnich (+ IV w.))</h3><hr /><hr /><h3>Św. Zotyk(biskup i męczennik (+ II w.))</h3><hr />"
		},
		{
			"id": "22",
			"imagen": "Piątek",
			"contenido": "<h3>Święto św. Marii Magdaleny</h3><h3>Pieśń nad Pieśniami</h3><em>8,6-7.</em><p>Połóż mnie jak pieczęć na twoim sercu, jak pieczęć na twoim ramieniu, bo jak śmierć potężna jest miłość, a zazdrość jej nieprzejednana jak otchłań; żar jej to żar ognia, płomień Pana.<br />Wody wielkie nie zdołają ugasić miłości, nie zatopią jej rzeki. Jeśliby kto oddał za miłość całe bogactwo swego domu, pogardzą nim tylko.</p><h3>Księga Psalmów</h3><em>63(62),2.3-4.5-6.8-9.</em><p>Boże mój, Boże, szukam Ciebie <br />i pragnie Ciebie moja dusza. <br />Ciało moje tęskni za Tobą, <br />jak zeschła ziemia łaknąca wody.<br />Oto wpatruję się w Ciebie w świątyni, <br />by ujrzeć Twą potęgę i chwałę.<br />Twoja łaska jest cenniejsza od życia, <br />więc sławić Cię będą moje wargi.<br />Będę Cię wielbił przez całe me życie <br />i wzniosę ręce w imię Twoje.<br />Moja dusza syci się obficie, <br />a usta Cię wielbią radosnymi wargami.<br />Bo stałeś się dla mnie pomocą <br />i w cieniu Twych skrzydeł wołam radośnie.<br />do Ciebie lgnie moja dusza, <br />prawica Twoja mnie wspiera.</p><h3>Ewangelia wg św. Jana</h3><em>20,1.11-18.</em><p>Pierwszego dnia po szabacie, wczesnym rankiem, gdy jeszcze było ciemno, Maria Magdalena udała się do grobu i zobaczyła kamień odsunięty od grobu.<br />Maria stała przed grobem płacząc. A kiedy tak płakała, nachyliła się do grobu<br />i ujrzała dwóch aniołów w bieli, siedzących tam, gdzie leżało ciało Jezusa – jednego w miejscu głowy, drugiego w miejscu nóg.<br />I rzekli do niej: «Niewiasto, czemu płaczesz?» Odpowiedziała im: «Zabrano Pana mego i nie wiem, gdzie Go położono».<br />Gdy to powiedziała, odwróciła się i ujrzała stojącego Jezusa, ale nie wiedziała, że to Jezus.<br />Rzekł do niej Jezus: «Niewiasto, czemu płaczesz? Kogo szukasz?» Ona zaś, sądząc, że to jest ogrodnik, powiedziała do Niego: «Panie, jeśli ty Go przeniosłeś, powiedz mi, gdzie Go położyłeś, a ja Go zabiorę».<br />Jezus rzekł do niej: «Mario!» A ona, obróciwszy się, powiedziała do Niego po hebrajsku: «Rabbuni», to znaczy: Mój Nauczycielu!<br />Rzekł do niej Jezus: «Nie zatrzymuj Mnie, jeszcze bowiem nie wstąpiłem do Ojca. Natomiast udaj się do moich braci i powiedz im: „Wstępuję do Ojca mego i Ojca waszego oraz do Boga mego i Boga waszego”».<br />Poszła Maria Magdalena oznajmiając uczniom: «Widziałam Pana», i co jej powiedział.</p><hr /><h3>Św. Maria Magdalena()</h3><p>Św. Maria MagdalenaŚw. Maria Magdalena, według biblijnej relacji pochodziła z Magdali - \"wieży ryb\" nad Jeziorem Galilejskim. Jezus wyrzucił z niej siedem złych duchów (Mk 16,9; Łk 8,2). Odtąd zalicza się do kręgu Jego uczniów i wraz z innymi niewiastami troszczy się o wędrujące z Nim grono. Była obecna podczas ukrzyżowania i śmierci Jezusa (Mk 15,40; Mt 27, 56; J 19,25) oraz zdjęcia Go z krzyża i pogrzebu. Była jedną z trzech Marii, które udały się do grobu, aby namaścić ciało Ukrzyżowanego, ale grób znalazły pusty (J 20,1). Marii Magdalenie ukazał się Zmartwychwstały Jezus jako ogrodnik (J 20,15). Ona pierwsza powiedziała Apostołom o Chrystusie, że On żyje (Mk 16,10; J 20,18). W tradycji Marię Magdalenę utożsamiano z innymi Mariami - Marią z Betanii, siostrą Łazarza; z Marią, grzesznicą obmywającą nogi w domu Szymona (J 12,3; Łk 7,37-48) oraz z Marią Egipcjanką, nierządnicą (V w.), która po nawróceniu miała żyć jako pustelnica nad Jordanem. Według greckiej tradycji Maria Magdalena zmarła w Efezie, a jej relikwie zostały przeniesione w roku 899 do Konstantynopola przez cesarza bizantyjskiego Leona VI Mądrego. Według tradycji Zachodu przybyła do południowej Francji, gdzie głosiła wiarę w Chrystusa w okolicach Marsylii i Aix. Potem trzydzieści lat spędziła na pustelni w St. Baume. Maria Magdalena jest patronką zakonów kobiecych; Prowansji, Sycylii, Neapolu; dzieci, które mają trudności z chodzeniem, fryzjerów, kobiet, osób kuszonych, ogrodników, studentów, więźniów.W IKONOGRAFII św. Maria Magdalena przedstawiana jest według tradycji, która utożsamiła ją z innymi Mariami. Ukazywana w długiej szacie z nakrytą głową; w bogatym książęcym wschodnim stroju lub jako pokutnica, której ciało osłaniają długie włosy; w malarstwie barokowym ukazywana bez odzieży lub półnago. Jej atrybutami są: dyscyplina, instrumenty muzyczne, krucyfiks, księga - znak jej misyjnej działalności, naczynie z olejkiem, kadzielnica, gałązka palmowa, czaszka, włosiennica, zwierciadło.</p><hr /><h3>Św. Meneleus(opat (+ ok. 700))</h3><hr /><hr /><h3>Św. Józef ze Scytopola (+ ok. 355)()</h3><hr />"
		},
		{
			"id": "23",
			"imagen": "Sobota",
			"contenido": "<h3>Święto św. Brygidy, zakonnicy, patronki Europy</h3><h3>List do Galatów</h3><em>2,19-20.</em><p>Bracia: Ja dla Prawa umarłem przez Prawo, aby żyć dla Boga: razem z Chrystusem zostałem przybity do krzyża.<br />Teraz zaś już nie ja żyję, lecz żyje we mnie Chrystus. Choć nadal prowadzę życie w ciele, jednak obecne życie moje jest życiem wiary w Syna Bożego, który umiłował mnie i samego siebie wydał za mnie.</p><h3>Księga Psalmów</h3><em>34(33),2-3.4-5.6-7.8-9.10-11.</em><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą to pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Szukałem pomocy u Pana, a On mnie wysłuchał <br />i wyzwolił od wszelkiej trwogi.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Anioł Pański otacza szańcem bogobojnych, <br />aby ich ocalić.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.<br />Bójcie się Pana wszyscy Jego święci,  <br />gdyż bogobojni nie zaznają biedy.<br />Bogacze zubożeli i zaznali głodu, <br />szukającym Pana niczego nie zabraknie.</p><h3>Ewangelia wg św. Jana</h3><em>15,1-8.</em><p>Jezus powiedział do swoich uczniów: «Ja jestem prawdziwym krzewem winnym, a Ojciec mój jest tym, który go uprawia.<br />Każdą latorośl, która we Mnie nie przynosi owocu, odcina, a każdą, która przynosi owoc, oczyszcza, aby przynosiła owoc obfitszy.<br />Wy już jesteście czyści dzięki słowu, które wypowiedziałem do was.<br />Trwajcie we Mnie, a Ja w was będę trwać. Podobnie jak latorośl nie może przynosić owocu sama z siebie — jeżeli nie trwa w winnym krzewie — tak samo i wy, jeżeli we Mnie trwać nie będziecie.<br />Ja jestem krzewem winnym, wy — latoroślami. Kto trwa we Mnie, a Ja w nim, ten przynosi owoc obfity, ponieważ beze Mnie nic nie możecie uczynić.<br />Ten, kto we Mnie nie trwa, zostanie wyrzucony jak winna latorośl i uschnie. Potem ją zbierają i wrzucają w ogień, i płonie.<br />Jeżeli we Mnie trwać będziecie, a słowa moje w was, poproście, o cokolwiek chcecie, a to wam się spełni.<br />Ojciec mój przez to dozna chwały, że owoc obfity przyniesiecie i staniecie się moimi uczniami».</p><hr /><h3>Św. Brygida()</h3><p>Św. BrygidaŚw. Brygida, królowa, wdowa, zakonnica. Urodziła się w 1303 roku w Finstad koło Uppsali. Jej rodzina była spokrewniona z królem szwedzkim. Od dzieciństwa miała nadprzyrodzone wizje. W wieku 15 lat wydano ją za mąż za 18-letniego księcia Ulfa Gudmarssona. Małżeństwo było szczęśliwe. Brygida wychowała ośmioro dzieci, w tym Katarzynę, późniejszą świętą. Z mężem pielgrzymowała do Santiago de Compostela. Po powrocie, Ulf wstąpił do cystersów w Alvastra, gdzie zmarł w lutym 1344 roku. W dwa lata później Brygida położyła kamień węgielny pod klasztor nowego zakonu - Najświętszego Zbawiciela (brygidki). Jej życie wypełniała modlitwa, umartwienia, pokuta. Była hojna dla fundacji kościelnych i charytatywnych. Doznawała licznych przeżyć mistycznych i objawień. W ich wyniku wzywała kolejnych papieży, aby powrócili z Awinionu do Wiecznego Miasta. Była prekursorką nabożeństwa do Najświętszego Serca Jezusa. W 1372/1373, w towarzystwie córki Katarzyny, odbyła pielgrzymkę do Ziemi Świętej. Ostatnie 24 lata spędziła w Rzymie. Tam zmarła 23 lipca 1373 roku, w dniu, który przepowiedziała. Jej ciało poprzez Korsykę, Styrię, Morawy, Polskę sprowadzono do Szwecji, gdzie złożono w klasztorze w Vadsena, który założyła. Pozostawiła po sobie księgę \"Objawień\", która ze względu na przepowiednie dotyczące Kościoła, losów państw cieszyła się wielkim zainteresowaniem w Europie. Kanonizowana w 1391 roku. Jest patronką Szwecji, pielgrzymów oraz dobrej śmierci.W IKONOGRAFII św. Brygida przedstawiana jest w ciemnowiśniowym habicie z czerwonym welonem, na nim korona z białego płótna z pięcioma czerwonymi znakami - symbolizującymi pięć ran Jezusa. Czasami siedzi przy pulpicie i spisuje swoje wizje. Jej atrybutami są: heraldyczny lew, korona; księga, którą pisze; ptasie pióro, pielgrzymi kapelusz, serce i krzyż.</p><hr /><h3>Św. Liboriusz(biskup w Le Mans (+ IV w.))</h3><hr /><hr /><h3>Św. Jan Kasjan(mnich (+ 433))</h3><hr />"
		},
		{
			"id": "24",
			"imagen": "Niedziela",
			"contenido": "<h3>Siedemnasta Niedziela zwykła</h3><h3>Księga Rodzaju</h3><em>18,20-32.</em><p>Bóg rzekł do Abrahama: «Głośno się rozlega skarga na Sodomę i Gomorę, bo występki ich mieszkańców są bardzo ciężkie.<br />Chcę więc zstąpić i zobaczyć, czy postępują tak, jak głosi oskarżenie, które do Mnie doszło, czy nie; dowiem się».<br />Wtedy to ludzie ci odeszli w stronę Sodomy, a Abraham stał dalej przed Panem.<br />Podszedłszy do Niego, Abraham rzekł: «Czy zamierzasz wygubić sprawiedliwych wespół z bezbożnymi?<br />Może w tym mieście jest pięćdziesięciu sprawiedliwych; czy także zniszczysz to miasto i nie przebaczysz mu przez wzgląd na owych pięćdziesięciu sprawiedliwych, którzy w nim mieszkają?<br />O, nie dopuść do tego, aby zginęli sprawiedliwi z bezbożnymi, aby stało się sprawiedliwemu to samo, co bezbożnemu! O, nie dopuść do tego! Czyż Ten, który jest sędzią nad całą ziemią, mógłby postąpić niesprawiedliwie?»<br />Pan odpowiedział: «Jeżeli znajdę w Sodomie pięćdziesięciu sprawiedliwych, przebaczę całemu miastu przez wzgląd na nich».<br />Rzekł znowu Abraham: «Pozwól, o Panie, że jeszcze ośmielę się mówić do Ciebie, choć jestem pyłem i prochem.<br />Gdyby wśród tych pięćdziesięciu sprawiedliwych zabrakło pięciu, czy z braku tych pięciu zniszczysz całe miasto?» Pan rzekł: «Nie zniszczę, jeśli znajdę tam czterdziestu pięciu».<br />Abraham znów odezwał się tymi słowami: «A może znalazłoby się tam czterdziestu?» Pan rzekł: «Nie dokonam zniszczenia przez wzgląd na tych czterdziestu».<br />Wtedy Abraham powiedział: «Niech się nie gniewa Pan, jeśli rzeknę: może znalazłoby się tam trzydziestu?» A na to Pan: «Nie dokonam zniszczenia, jeśli znajdę tam trzydziestu».<br />Rzekł Abraham: «Pozwól, o Panie, że ośmielę się zapytać: gdyby znalazło się tam dwudziestu?» Pan odpowiedział: «Nie zniszczę przez wzgląd na tych dwudziestu».<br />Na to Abraham: «Niech mój Pan się nie gniewa, jeśli raz jeszcze zapytam: gdyby znalazło się tam dziesięciu?» Odpowiedział Pan: «Nie zniszczę przez wzgląd na tych dziesięciu».</p><h3>Księga Psalmów</h3><em>138(137),1-2a.2bc-3.6-7ab.7c-8.</em><p>Będę Cię sławił, Panie, z całego serca, <br />bo usłyszałeś słowa ust moich. <br />Będę śpiewał Ci psalm wobec aniołów,<br />pokłon Ci oddam w Twoim świętym przybytku.<br />I będę sławił Twe imię za łaskę i wierność Twoją, <br />bo ponad wszystko wywyższyłeś Twe imię i obietnicę.<br />Wysłuchałeś mnie, kiedy Cię wzywałem,<br />Wysłuchałeś mnie, kiedy Cię wzywałem,<br />pomnożyłeś moc mojej duszy.<br />Zaprawdę Pan jest wzniosły, <br />patrzy łaskawie na pokornego, <br />pyszałka zaś dostrzega z daleka.<br />Gdy chodzę wśród utrapienia, Ty podtrzymujesz me życie,<br />wyciągasz swoją rękę przeciw gniewowi mych wrogów.<br />Wybawia mnie Twoja prawica. <br />Pan za mnie wszystkiego dokona.<br />Panie, Twa łaska trwa na wieki, <br />nie porzucaj dzieła rąk swoich.</p><h3>List do Kolosan</h3><em>2,12-14.</em><p>Bracia: Z Chrystusem pogrzebani jesteście w chrzcie, w którym też razem zostaliście wskrzeszeni przez wiarę w moc Boga, który Go wskrzesił.<br />I was, umarłych na skutek występków i „nieobrzezania” waszego ciała, razem z Chrystusem Bóg przywrócił do życia. Darował nam wszystkie występki,<br />skreślił zapis dłużny, przygniatający nas nakazami. To właśnie, co było naszym przeciwnikiem, usunął z drogi, przygwoździwszy do krzyża.</p><h3>Ewangelia wg św. Łukasza</h3><em>11,1-13.</em><p>Jezus, przebywając w jakimś miejscu, modlił się, a kiedy skończył, rzekł jeden z uczniów do Niego: «Panie, naucz nas modlić się, tak jak i Jan nauczył swoich uczniów».<br />A On rzekł do nich: «Kiedy się modlicie, mówcie: Ojcze, niech się święci Twoje imię; niech przyjdzie Twoje królestwo!<br />Naszego chleba powszedniego dawaj nam na każdy dzień<br />i przebacz nam nasze grzechy, bo i my przebaczamy każdemu, kto nam zawini; i nie dopuść, byśmy ulegli pokusie».<br />Dalej mówił do nich: «Ktoś z was, mając przyjaciela, pójdzie do niego o północy i powie mu: \"Przyjacielu, użycz mi trzy chleby,<br />bo mój przyjaciel przybył do mnie z drogi, a nie mam co mu podać”.<br />Lecz tamten odpowie z wewnątrz: „Nie naprzykrzaj mi się! Drzwi są już zamknięte i moje dzieci są ze mną w łóżku. Nie mogę wstać i dać tobie”.<br />Powiadam wam: Chociażby nie wstał i nie dał z tego powodu, że jest jego przyjacielem, to z powodu jego natręctwa wstanie i da mu, ile potrzebuje.<br />I Ja wam powiadam: Proście, a będzie wam dane; szukajcie, a znajdziecie; kołaczcie, a zostanie wam otworzone.<br />Każdy bowiem, kto prosi, otrzymuje; kto szuka, znajduje; a kołaczącemu zostanie otworzone.<br />Jeżeli któregoś z was, ojców, syn poprosi o chleb, czy poda mu kamień? Albo o rybę, czy zamiast ryby poda mu węża?<br />Lub też gdy prosi o jajko, czy poda mu skorpiona?<br />Jeśli więc wy, choć źli jesteście, umiecie dawać dobre dary swoim dzieciom, to o ileż bardziej Ojciec z nieba udzieli Ducha Świętego tym, którzy Go proszą».</p><hr /><h3>Św. Kinga()</h3><p>Św. Kinga Św. Kinga (Kunegunda), księżna, dziewica. Urodziła się w 1234 roku jako córka Beli IV, króla węgierskiego, i jego żony Marii, cesarzówny bizantyjskiej. Była siostrą św. Małgorzaty Węgierskiej oraz bł. Jolanty. Żona Bolesława Wstydliwego, księcia krakowskiego, z którym dzieliła trudy długiego panowania. Sprowadziła górników węgierskich, z czym wiąże się legenda o odkryciu przez nią soli w Bochni. Matka biednych i strapionych. Po śmierci męża wstąpiła do klasztoru klarysek w Starym Sączu, który wcześniej ufundowała. Umarła 24 lipca 1292 roku w Starym Sączu. Beatyfikowana przez Aleksandra VIII w 1690 roku. Kanonizowana przez Jana Pawła II 16 czerwca 1999 roku w Starym Sączu. Jest patronką Polski i Litwy oraz diecezji tarnowskiej.W IKONOGRAFII przedstawiana jest w stroju klaryski lub księżny, w ręku trzyma makietę klasztoru ze Starego Sącza, czasami bryłę soli, bywa w niej pierścień.</p><hr /><h3>Bł. Augustyn z Biella(zakonnik (+ 1493))</h3><hr /><hr /><h3>Św. Krystyna z Bolsena(dziewica, męczennica (+ III/IV w.))</h3><hr />"
		},
		{
			"id": "25",
			"imagen": "Poniedziałek",
			"contenido": "<h3>Święto św. Jakuba Apostoła</h3><h3>Drugi list do Koryntian</h3><em>4,7-15.</em><p>Bracia: Przechowujemy skarb w naczyniach glinianych, aby z Boga była owa przeogromna moc, a nie z nas.<br />Zewsząd znosimy cierpienia, lecz nie poddajemy się zwątpieniu; żyjemy w niedostatku, lecz nie rozpaczamy;<br />znosimy prześladowania, lecz nie czujemy się osamotnieni, obalają nas na ziemię, lecz nie giniemy.<br />Nosimy nieustannie w ciele naszym konanie Jezusa, aby życie Jezusa objawiało się w naszym ciele.<br />Ciągle bowiem my, którzy żyjemy, jesteśmy wydawani na śmierć z powodu Jezusa, aby życie Jezusa objawiało się w naszym śmiertelnym ciele.<br />Tak więc działa w nas śmierć, podczas gdy w was - życie.<br />Cieszę się przeto owym duchem wiary, według którego napisano: \"Uwierzyłem, dlatego przemówiłem\"; my także wierzymy i dlatego mówimy,<br />przekonani, że Ten, który wskrzesił Jezusa, z Jezusem przywróci życie także nam i stawi nas przed sobą razem z wami.<br />Wszystko to bowiem dla was, ażeby łaska, obfitująca we wdzięczność wielu, pomnażała się Bogu na chwałę.</p><h3>Księga Psalmów</h3><em>126(125),1-2ab.2cd-3.4-5.6.</em><p>Gdy Pan odmienił los Syjonu, <br />wydawało nam się, że śnimy.<br />Usta nasze były pełne śmiechu,<br />a język śpiewał z radości.<br />Mówiono wtedy między narodami:<br />„Wielkie rzeczy im Pan uczynił”.<br />Pan uczynił nam wielkie rzeczy <br />i radość nas ogarnęła.<br />Odmień znowu nasz los, Panie, <br />jak odmieniasz strumienie na Południu.<br />Ci, którzy we łzach sieją, <br />żąć będą w radości.<br />Idą i płaczą <br />niosąc ziarno na zasiew,  <br />lecz powrócą z radością, <br />niosąc swoje snopy.</p><h3>Ewangelia wg św. Mateusza</h3><em>20,20-28.</em><p>Matka synów Zebedeusza podeszła do Jezusa ze swoimi synami i oddając Mu pokłon, o coś Go prosiła.<br />On ją zapytał: «Czego pragniesz?» Rzekła Mu: «Powiedz, żeby ci dwaj moi synowie zasiedli w Twoim królestwie jeden po prawej, a drugi po lewej Twej stronie».<br />Odpowiadając Jezus rzekł: «Nie wiecie, o co prosicie. Czy możecie pić kielich, który Ja mam pić?» Odpowiedzieli Mu: «Możemy».<br />On rzekł do nich: «Kielich mój wprawdzie pić będziecie. Nie do Mnie jednak należy dać miejsce po mojej stronie prawej i lewej, ale dostanie się ono tym, dla których mój Ojciec je przygotował».<br />Gdy usłyszało to dziesięciu pozostałych, oburzyli się na tych dwóch braci.<br />A Jezus przywołał ich do siebie i rzekł: «Wiecie, że władcy narodów uciskają je, a wielcy dają im odczuć swą władzę.<br />Nie tak będzie u was. Lecz kto by między wami chciał stać się wielkim, niech będzie waszym sługą.<br />A kto by chciał być pierwszym między wami, niech będzie niewolnikiem waszym,<br />tak jak Syn Człowieczy, który nie przyszedł, aby Mu służono, lecz aby służyć i dać swoje życie jako okup za wielu».</p><hr /><h3>Św. Jakub Apostoł (Starszy)()</h3><p>Św. Jakub Św.Jakub, zwany Większym lub Starszym, był synem rybaka Zebedeusza i Salonie z Betsaidy (Mt 27,56). Starszy brat św. Jana Ewangelisty. Był powołany przez Jezusa, razem ze swym bratem Janem, jako jeden z Jego pierwszych uczniów (Mt 4,21). Wraz z Piotrem i Janem należał do grupy Apostołów najbliższych Mistrzowi. Świadek wskrzeszenia córki Jaira (Mk 5,37), Przemienienia Pańskiego (Mt 17,1 nn) oraz agonii Chrystusa w Getsemani (Mt 26,37). Żywe usposobienie Jakuba i Jana sprawiło, że Jezus nazwał ich \"synami gromu\" (Mk 3,17). Święty Jakub jako pierwszy z Apostołów poniósł, zgodnie z przepowiednią Chrystusa (Mk 10,39), męczeńską śmierć. W Jerozolimie około 44 roku został ścięty mieczem na rozkaz Heroda Agryppy I (Dz 12,1-2). Według starej tradycji hiszpańskiej jego relikwie spoczywają w Santiago de Compostela. W średniowieczu jego sanktuarium było jednym z trzech najważniejszych w chrześcijaństwie. Do dzisiaj jest licznie odwiedzane. Święty jest patronem Hiszpanii i Portugalii; m. in. zakonów rycerskich, czapników, hospicjów, szpitali, kapeluszników, pielgrzymów, sierot.W IKONOGRAFII św. Jakub przedstawiany jest jako starzec o silnej budowie ciała w długiej tunice i w płaszczu lub pielgrzym w miękkim kapeluszu z szerokim rondem. Jego atrybutami są: bukłak, kij pielgrzyma, księga, miecz, muszla, torba, turban turecki, zwój.</p><hr /><h3>Błbł. Rudolf Acquaviv i towarzysze(męczennicy w Goa (+ 1583))</h3><hr /><hr /><h3>Św. Olimpia(wdowa)</h3><hr />"
		},
		{
			"id": "26",
			"imagen": "Wtorek",
			"contenido": "<h3>Wtorek XVII tygodnia Okresu Zwykłego</h3><h3>Księga Jeremiasza</h3><em>14,17-22.</em><p>Oczy moje wylewają łzy dzień i noc bez przerwy, bo wielki upadek dotknie Dziewicę, Córę mojego ludu, klęska bardzo wielka.<br />Gdy wyjdę na pole – oto pobici mieczem! Jeśli pójdę do miasta – oto męki głodu! Nawet prorok i kapłan błądzą po kraju, nic nie rozumiejąc.<br />Czy nieodwołalnie odrzuciłeś Judę albo czy odczuwasz wstręt do Syjonu? Dlaczego nas dotknąłeś klęską bez możliwości uleczenia nas? Spodziewaliśmy się pokoju, ale nie ma nic dobrego; czasu uleczenia - a tu przerażenie!<br />Uznajemy, Panie, naszą niegodziwość, przewrotność naszych przodków, bo zgrzeszyliśmy przeciw Tobie.<br />Nie odrzucaj nas przez wzgląd na Twoje imię, od czci nie odsądzaj tronu Twojej chwały! Pamiętaj, nie zrywaj swego przymierza z nami!<br />Czy są wśród bożków pogańskich tacy, którzy by zesłali deszcz? Czy może niebo zsyła krople deszczu? Czy raczej nie Ty, Panie, nasz Boże? W Tobie pokładamy nadzieję, bo Ty uczyniłeś to wszystko.</p><h3>Księga Psalmów</h3><em>79(78),5.8.9.11.13.</em><p>Czy wiecznie będziesz się gniewał?<br />Nie pamiętaj nam win przodków naszych, <br />niech szybko nas spotka Twoje zmiłowanie, <br />gdyż bardzo jesteśmy słabi.<br />Wspomóż nas, Boże nasz Zbawco, <br />Dla chwały Twojego imienia;<br />wyzwól nas i odpuść nam grzechy <br />przez wzgląd na swoje imię.<br />Niech jęk pojmanych dojdzie do Ciebie <br />i mocą Twojego ramienia ocal na śmierć skazanych.<br />My zaś, lud Twój i owce Twojej trzody,<br />będziemy wielbić Ciebie na wieki <br />i przez pokolenia głosić Twoją chwałę.</p><h3>Ewangelia wg św. Mateusza</h3><em>13,36-43.</em><p>Jezus odprawił tłumy i wrócił do domu. Tam przystąpili do Niego uczniowie i prosili Go: «Wyjaśnij nam przypowieść o chwaście».<br />On odpowiedział: «Tym, który sieje dobre nasienie, jest Syn Człowieczy.<br />Rolą jest świat, dobrym nasieniem są synowie królestwa, chwastem zaś synowie Złego.<br />Nieprzyjacielem, który posiał chwast, jest diabeł; żniwem jest koniec świata, a żeńcami są aniołowie.<br />Jak więc zbiera się chwast i spala ogniem, tak będzie przy końcu świata.<br />Syn Człowieczy pośle aniołów swoich: ci zbiorą z Jego królestwa wszystkie zgorszenia i tych, którzy dopuszczają się nieprawości,<br />i wrzucą ich w piec rozpalony; tam będzie płacz i zgrzytanie zębów.<br />Wtedy sprawiedliwi jaśnieć będą jak słońce w królestwie Ojca swego. Kto ma uszy, niechaj słucha!»</p><hr /><h3>Św. Anna i Św. Joachim()</h3><p>Św. Anna iśw. JoachimRodzice Najświętszej Maryi Panny. Ewangelie nie przekazały onich żadnej wiadomości. Milczenie Biblii dopełnia bogata literatura apokryficzna. Anna pochodziła zrodziny kapłańskiej zBetlejem. Od IV wieku do dzisiaj pokazuje się przy Sadzawce Owczej wJerozolimie miejsce, gdzie stał dom Anny iJoachima. Obecnie wznosi się na nim trzeci zkolei kościół. Wybudowali go krzyżowcy. Św. Anna jest patronką diecezji opolskiej, miast, m.in. Hanoveru, oraz kobiet rodzących, matek, wdów, położnic, ubogich robotnic, górników kopalni złota, młynarzy powroźników, żeglarzy. Św. Joachim czczony był wdawnej Polsce jako \"protektor Królestwa\". Oboje patronują małżonkom.Apokryficzna \"Protoewangelia Jakuba\" zII wieku podaje, że Anna iJoachim byli bezdzietni. Joachim wpodeszłym wieku udał się na pustynię, gdzie przez 40 dni inocy modlił się oraz pościł, prosząc opotomstwo. Anna zaś błagała Boga wswoim domu ozdjęcie zniej piętna niepłodności. Zostali wysłuchani. Anioł zapowiedział im narodzenie się dziecka. Po urodzeniu się Maryi, spełniając uprzednio złożony ślub, oddali swą jedynaczkę na służbę wświątyni. Według jednej zlegend Annie przypisuje się \"trinubium\" - po śmierci Joachima miała wyjść jeszcze dwukrotnie za mąż.W IKONOGRAFII św. Anna ukazywana jest wscenach zapokryfów oraz obrazujących życie Maryi. Przedstawiana jako starsza kobieta zwelonem na głowie. Od XIV wieku pojawia się nowy motyw ikonograficzny, tzw. Anna Samotrzecia - ukazujący Annę zMaryją iDzieciątkiem Jezus. Ulubionym tematem jest św. Anna ucząca czytać Maryję.Niektóre Jej atrybuty: palec na ustach, księga, lilia.Św. Joachim ukazywany jest jako starszy, brodaty mężczyzna wdługiej sukni lub wpłaszczu. Występuje wlicznych cyklach mariologicznych oraz zżycia św. Anny.Jego atrybutami są: anioł, Dziecię Jezus wramionach, dwa gołąbki wdłoni, na zamkniętej księdze lub wmałym koszyku, jagnię u stóp, laska, kij pasterski, księga, zwój.</p><hr /><h3>Św. Symeon(pustelnik (+ 1016))</h3><hr /><hr /><h3>Św. Erast(biskup Filippi (+ I w.))</h3><hr />"
		},
		{
			"id": "27",
			"imagen": "Środa",
			"contenido": "<h3>Środa XVII tygodnia Okresu Zwykłego</h3><h3>Księga Jeremiasza</h3><em>15,10.16-21.</em><p>Biada mi, matko moja, że mnie urodziłaś, męża skargi i niezgody dla całego kraju. Nie pożyczam ani nie daję pożyczki, a wszyscy mi złorzeczą.<br />Ilekroć otrzymywałem Twoje słowa, chłonąłem je, a Twoje słowo stawało się dla mnie rozkoszą i radością serca mego. Bo imię Twoje zostało wezwane nade mną, Panie, Boże Zastępów!<br />Nigdy nie zasiadałem w wesołym gronie, by się bawić; pod Twoją ręką siadałem samotny, bo napełniłeś mnie gniewem.<br />Dlaczego mój ból nie ma granic, a moja rana jest nieuleczalna, niemożliwa do uzdrowienia? Czy będziesz więc dla mnie jakby zwodniczym strumieniem, zwodniczą wodą?<br />Dlatego tak mówi Pan: «Jeśli się nawrócisz, dozwolę, byś znów stanął przede Mną. Jeśli zaś będziesz wykonywać to, co szlachetne, bez jakiejkolwiek podłości, będziesz jakby moimi ustami. Wtedy oni się zwrócą ku tobie, ty się jednak nie będziesz ku nim zwracał.<br />Uczynię z ciebie dla tego narodu niezdobyty mur ze spiżu. Będą walczyć z tobą, lecz cię nie zwyciężą, bo Ja jestem z tobą, by cię wspomagać i uwolnić — mówi Pan.<br />Wybawię cię z rąk złoczyńców i uwolnię cię z mocy gwałtowników».</p><h3>Księga Psalmów</h3><em>59(58),2-3.4-5a.10-11.17.</em><p>Od nieprzyjaciół moich wyzwól mnie, mój Boże, <br />broń mnie od tych, którzy przeciw mnie powstają.<br />Wybaw mnie od złoczyńców <br />i od mężów dyszących zemstą.<br />Bo oto czyhają na moje życie, <br />spiskują przeciw mnie mocarze, <br />a we mnie nie ma zbrodni ani grzechu, Panie,<br />bez mojej winy tu biegną, by mnie napastować.<br />Na Ciebie będę baczył, Mocy moja, <br />bo Ty, o Boże, jesteś moją warownią.<br />Wychodzi mi naprzeciw Bóg w swej łaskawości, <br />Bóg sprawia, że mogę patrzeć na klęskę swych wrogów.<br />Opiewać będę Twoją potęgę <br />i rankiem będę się weselić z Twojej łaskawości. <br />bo stałeś się dla mnie warownią  <br />i ucieczką w dniu mego ucisku.</p><h3>Ewangelia wg św. Mateusza</h3><em>13,44-46.</em><p>Jezus opowiedział tłumom taką przypowieść: «Królestwo niebieskie podobne jest do skarbu ukrytego w roli. Znalazł go pewien człowiek i ukrył ponownie. Uradowany poszedł, sprzedał wszystko, co miał, i kupił tę rolę.<br />Dalej, podobne jest królestwo niebieskie do kupca, poszukującego pięknych pereł.<br />Gdy znalazł jedną drogocenną perłę, poszedł, sprzedał wszystko, co miał, i kupił ją».</p><hr /><h3>Św. Innocenty I()</h3><p>Św. Innocenty IŚw. Innocenty I, papież (V w.). pochodził z Albano. Kościołem rządził w latach 401-417. Dokonał wielu rozstrzygnięć w dziedzinie doktryny, liturgii i duszpasterstwa. Łagodził konflikty. Prowadził rokowania z Alarykiem. Interweniował w sporach episkopatu afrykańskiego, które powstały wskutek potępienia herezji pelagianizmu. Działał energicznie, aby zażegnać niebezpieczeństwo nestorianizmu.</p><hr /><h3>Św. Antuza(męczennica (+ VIII w.))</h3><hr /><hr /><h3>Św. Celestyn I(papież (+ 432))</h3><hr />"
		},
		{
			"id": "28",
			"imagen": "Czwartek",
			"contenido": "<h3>Czwartek XVII tygodnia Okresu Zwykłego</h3><h3>Księga Jeremiasza</h3><em>18,1-6.</em><p>Słowo, które Pan oznajmił Jeremiaszowi:<br />«Wstań i zejdź do domu garncarza; tam usłyszysz moje słowa».<br />Zstąpiłem więc do domu garncarza, on zaś pracował właśnie przy kole.<br />Jeżeli naczynie, które wyrabiał, uległo zniekształceniu, jak to się zdarza z gliną w ręku garncarza, robił z niego inne naczynie, według tego, co wydawało się słuszne garncarzowi.<br />Wtedy Pan skierował do mnie następujące słowo:<br />«Czy nie mogę postąpić z wami, domu Izraela, jak ten garncarz? – mówi Pan. Oto bowiem jak glina w ręku garncarza, tak jesteście wy, domu Izraela, w moim ręku».</p><h3>Księga Psalmów</h3><em>146(145),1-2.3-4.5.</em><p>Chwal, duszo moja, Pana.<br />Będę chwalił Pana do końca swego życia, <br />będę śpiewał mojemu Bogu, <br />dopóki istnieję.<br />Nie pokładajcie ufności w książętach <br />ani w człowieku, który zbawić nie może.<br />Gdy duch go opuści, znowu w proch się obraca <br />i przepadają wszystkie jego zamiary.<br />Szczęśliwy ten, kogo wspiera Bóg Jakuba, <br />kto pokłada nadzieję w Panu Bogu. <br />On stworzył niebo i ziemię, i morze <br />ze wszystkim, co w nich istnieje.</p><h3>Ewangelia wg św. Mateusza</h3><em>13,47-53.</em><p>Jezus powiedział do tłumów: «Podobne jest królestwo niebieskie do sieci, zarzuconej w morze i zagarniającej ryby wszelkiego rodzaju.<br />Gdy się napełniła, wyciągnęli ją na brzeg i usiadłszy, dobre zebrali w naczynia, a złe odrzucili.<br />Tak będzie przy końcu świata: wyjdą aniołowie, wyłączą złych spośród sprawiedliwych<br />i wrzucą w piec rozpalony; tam będzie płacz i zgrzytanie zębów.<br />Zrozumieliście to wszystko?» Odpowiedzieli Mu: «Tak».<br />A On rzekł do nich: «Dlatego każdy uczony w Piśmie, który stał się uczniem królestwa niebieskiego, podobny jest do ojca rodziny, który ze swego skarbca wydobywa rzeczy nowe i stare».<br />Gdy Jezus dokończył tych przypowieści, oddalił się stamtąd.</p><hr /><h3>Św. Szarbel Maklhuf()</h3><p>Św.Szarbel MaklhufŚw. Szarbel Maklhuf, kapłan XIX w. Urodził się w miejscowości Biga Kafra, w Libanie, w roku 1828. Po wstąpieniu do zakonu libańskich maronitów przyjął imię Szarbel. Wyświęcony na prezbitera, pragnąc żyć w ścisłej samotności i osiągnąć wyższą doskonałość, z klasztoru w Annaja odszedł na pustynię, gdzie służył Bogu przez niezwykle surowe życie, nieustanne posty i modlitwy. Zmarł 24 grudnia 1898 roku.</p><hr /><h3>Św. Wiktor I(papież)</h3><hr /><p>Św. Wiktor I Św. Wiktor I, papież. Według \"Liber Pontificalis\" pochodził z Afryki Północnej; według św. Hieronima z południowej Italii. Jego pontyfikat trwał 10 lat (189-198). Rozpoczynający się wtedy proces tzw. latynizacji Kościoła przejawił się w sporze o datę Wielkanocy. Na Wschodzie świętowano dzień zbieżny z datą żydowskiej Paschy, na Zachodzie pamiątkę Zmartwychwstania obchodzono w niedzielę. Wiktor I zaangażował się w ten spór na tyle energicznie, że groziło to odłączeniem się gmin chrześcijańskich Azji Mniejszej od Rzymu. Sytuację załagodził św. Ireneusz z Lyonu. Papież występował przeciwko ówczesnym herezjom gnozie i monarchizmowi. Nie wiadomo, jaką zmarł śmiercią, mimo że \"Liber Pontificalis\" zwie go męczennikiem. Pochowany na Watykanie.</p><hr /><h3>Św. Samson(biskup w Bretanii (+ 565))</h3><hr /><p></p>"
		},
		{
			"id": "29",
			"imagen": "Piątek",
			"contenido": "<h3>Św. Marty - wspomnienie obowiązkowe</h3><h3>Pierwszy list św. Jana</h3><em>4,7-16.</em><p>Umiłowani, miłujmy się wzajemnie, ponieważ miłość jest z Boga, a każdy, kto miłuje, narodził się z Boga i zna Boga.<br />Kto nie miłuje, nie zna Boga, bo Bóg jest miłością.<br />W tym objawiła się miłość Boga ku nam, że zesłał Syna swego Jednorodzonego na świat, abyśmy życie mieli dzięki Niemu.<br />W tym przejawia się miłość, że nie my umiłowaliśmy Boga, ale że On sam nas umiłował i posłał Syna swojego jako ofiarę przebłagalną za nasze grzechy.<br />Umiłowani, jeśli Bóg tak nas umiłował, to i my winniśmy miłować się wzajemnie.<br />Nikt nigdy Boga nie oglądał. Jeżeli miłujemy się wzajemnie, Bóg trwa w nas i miłość ku Niemu jest w nas doskonała.<br />Poznajemy, że my trwamy w Nim, a On w nas, bo udzielił nam ze swego Ducha.<br />My także widzieliśmy i świadczymy, że Ojciec zesłał Syna jako Zbawiciela świata.<br />Jeśli kto wyznaje, że Jezus jest Synem Bożym, to Bóg trwa w nim, a on w Bogu.<br />My poznaliśmy i uwierzyliśmy miłości, jaką Bóg ma ku nam. Bóg jest miłością: kto trwa w miłości, trwa w Bogu, a Bóg trwa w nim.</p><h3>Księga Psalmów</h3><em>34(33),2-3.4-5.6-7.8-9.10-11.</em><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą to pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Szukałem pomocy u Pana, a On mnie wysłuchał <br />i wyzwolił od wszelkiej trwogi.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Anioł Pański otacza szańcem bogobojnych, <br />aby ich ocalić.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.<br />Bójcie się Pana wszyscy Jego święci,  <br />gdyż bogobojni nie zaznają biedy.<br />Bogacze zubożeli i zaznali głodu, <br />szukającym Pana niczego nie zabraknie.</p><h3>Ewangelia wg św. Jana</h3><em>11,19-27.</em><p>Wielu Żydów przybyło do Marty i Marii, aby je pocieszyć po bracie.<br />Kiedy zaś Marta dowiedziała się, że Jezus nadchodzi, wyszła Mu na spotkanie. Maria zaś siedziała w domu.<br />Marta więc rzekła do Jezusa: «Panie, gdybyś tu był, mój brat by nie umarł.<br />Lecz i teraz wiem, że Bóg da Ci wszystko, o cokolwiek byś prosił Boga».<br />Rzekł do niej Jezus: «Brat twój zmartwychwstanie».<br />Rzekła Marta do Niego: «Wiem, że powstanie z martwych w czasie zmartwychwstania w dniu ostatecznym».<br />Rzekł do niej Jezus: «Ja jestem zmartwychwstaniem i życiem. Kto we Mnie wierzy, choćby i umarł, żyć będzie.<br />Każdy, kto żyje i wierzy we Mnie, nie umrze na wieki. Wierzysz w to?»<br />Odpowiedziała Mu: «Tak, Panie! Ja mocno wierzę, że Ty jesteś Mesjasz, Syn Boży, który miał przyjść na świat».</p><hr /><h3>Św. Marta()</h3><p>Św. Marta Św. Marta (+ I w.). Pochodziła z Betanii. Siostra Marii i Łazarza, których Chrystus darzył swą przyjaźnią. Wiele razy gościła Go w swoim domu. Św. Łukasz opisuje szczegółowo jedno ze spotkań (Łk 10,38-42). Martę wspomina w Ewangelii św. Jan, odnotowując wskrzeszenie Łazarza. Wyznała ona wtedy wiarę w Jezusa jako Mesjasza i Syna Bożego (J 11,1-45). Ewangelista Jan opisuje także wizytę Jezusa u Łazarza na sześć dni przed wieczerzą paschalną, gdzie posługiwała Marta (J 12,1-11). Św. Marta jest patronką gospodyń domowych, hotelarzy, kucharek, sprzątaczek, właścicieli zajazdów. Legenda prowansalska głosi, że po Wniebowstąpieniu Jezusa Żydzi wprowadzili Łazarza, Marię i Martę na statek bez steru i tak puścili ich na Morze Śródziemne. Dzięki Opatrzności wszyscy wylądowali szczęśliwie na wybrzeżu Francji, niedaleko Marsylii. Łazarz miał zostać pierwszym biskupem tego miasta, Marta założyła w pobliżu żeński klasztor, a Maria pokutowała w niedalekiej pustelni.W IKONOGRAFII św. Marta przedstawiana jest w skromnej szacie z pękiem kluczy za pasem. Czasami we wspaniałej sukni z koroną na głowie. Są prezentacje, w których prowadzi smoka na pasku lub kropi go kropidłem. Nawiązują one do legendy, iż pokonała potwora Taraska. Jej atrybutami są: drewniana łyżka, sztućce, księga, naczynie, różaniec.</p><hr /><h3>Św. Lupus(biskup Troyes (+ 478))</h3><hr /><hr /><h3>Św. Olaf II(król (+ 1030))</h3><hr />"
		},
		{
			"id": "30",
			"imagen": "Sobota",
			"contenido": "<h3>Sobota XVII tygodnia Okresu Zwykłego</h3><h3>Księga Jeremiasza</h3><em>26,11-16.24.</em><p>Kapłani i prorocy zwrócili się do przywódców i do całego ludu tymi słowami: «Człowiek ten zasługuje na wyrok śmierci, gdyż prorokował przeciw temu miastu, jak to słyszeliście na własne uszy».<br />Jeremiasz zaś rzekł do wszystkich przywódców i do całego ludu: «Pan posłał mnie, bym głosił przeciw temu domowi i przeciw temu miastu wszystkie słowa, które słyszeliście.<br />Teraz więc zmieńcie swoje postępowanie i swoje uczynki, słuchajcie głosu Pana, Boga waszego; wtedy ogarnie Pana żal nad nieszczęściem, jakie postanowił przeciw wam.<br />Ja zaś jestem w waszych rękach. Uczyńcie ze mną, co wam się wyda dobre i sprawiedliwe.<br />Wiedzcie jednak dobrze, że jeżeli mnie zabijecie, krew niewinnego spadnie na was, na to miasto i na jego mieszkańców. Naprawdę bowiem posłał mnie Pan do was, by głosić do waszych uszu wszystkie te słowa».<br />Wtedy powiedzieli przywódcy i cały lud do kapłanów i proroków: «Człowiek ten nie zasługuje na wyrok śmierci, gdyż przemawiał do nas w imię Pana, Boga naszego».<br />Achikam, syn Szafana, ochraniał Jeremiasza, by nie został wydany w ręce ludu na śmierć.</p><h3>Księga Psalmów</h3><em>69(68),15-16.30-31.33-34.</em><p>Wyrwij mnie z bagna, abym nie utonął, <br />wybaw mnie od tych, co mnie nienawidzą, <br />ratuj mnie z wodnej głębiny.<br />Niech mnie nie porwie nurt wody, <br />niech nie pochłonie mnie głębia, <br />niech się nie zamknie nade mną paszcza otchłani.<br />Jestem nędzny i pełen cierpienia,  <br />niech pomoc Twa, Boże, mnie strzeże.<br />Pieśnią chcę chwalić imię Boga <br />i  wielbić Go z dziękczynieniem.<br />Patrzcie i cieszcie się, ubodzy, <br />niech ożyje serce szukających Boga.<br />Bo Pan wysłuchuje biednych <br />i swoimi więźniami nie gardzi.</p><h3>Ewangelia wg św. Mateusza</h3><em>14,1-12.</em><p>W owym czasie doszła do uszu tetrarchy Heroda wieść o Jezusie.<br />I rzekł do swych dworzan: «To Jan Chrzciciel. On powstał z martwych i dlatego moce cudotwórcze w nim działają».<br />Herod bowiem kazał pochwycić Jana i związanego wtrącić do więzienia z powodu Herodiady, żony brata jego, Filipa.<br />Jan bowiem upomniał go: «Nie wolno ci jej trzymać».<br />Chętnie też byłby go zgładził, bał się jednak ludu, ponieważ miano go za proroka.<br />Otóż, kiedy obchodzono urodziny Heroda, tańczyła wobec gości córka Herodiady i spodobała się Herodowi.<br />Zatem pod przysięgą obiecał jej dać wszystko, o cokolwiek poprosi.<br />A ona przedtem już podmówiona przez swą matkę, powiedziała: „Daj mi tu na misie głowę Jana Chrzciciela!”<br />Zasmucił się król. Lecz przez wzgląd na przysięgę i na współbiesiadników kazał jej dać.<br />Posławszy więc kata, kazał ściąć Jana w więzieniu.<br />Przyniesiono głowę jego na misie i dano dziewczynie, a ona zaniosła ją swojej matce.<br />Uczniowie zaś Jana przyszli, zabrali jego ciało i pogrzebali je; potem poszli i donieśli o tym Jezusowi.</p><hr /><h3>Św. Piotr Chryzolog()</h3><p>Św. Piotr Chryzolog Św. Piotr Chryzolog, biskup, doktor Kościoła. Urodził się około 380 roku w miasteczku Imola. W roku 431 został arcybiskupem Rawenny, wówczas stolicy Zachodniego Cesarstwa. Był doradcą cesarzowej Galii Placydii i jej synów. Wytrawny dyplomata. Budowniczy kościołów. Gorliwy duszpasterz. Wybitny kaznodzieja. Wygłaszane mowy zjednały mu przydomek \"Złotosłowy\" - po grecku \"Chryzolog\". Umarł 31 lipca 450 roku. Jest patronem diecezji i miasta Imoli.</p><hr /><h3>Śwśw. Abdon i Sennen(męczennicy (+ III w.))</h3><hr /><hr /><h3>Św. Ursus(biskup (+ VI w.))</h3><hr />"
		},
		{
			"id": "31",
			"imagen": "Niedziela",
			"contenido": "<h3>Osiemnasta Niedziela zwykła</h3><h3>Księga Koheleta (Eklezjastesa)</h3><em>1,2.2,21-23.</em><p>Marność nad marnościami, powiada Kohelet, marność nad marnościami – wszystko jest marnością.<br />Jest nieraz człowiek, który w swej pracy odznacza się mądrością, wiedzą i dzielnością, a udział swój musi on oddać człowiekowi, który nie włożył w nią trudu. To także jest marność i wielkie zło.<br />Cóż bowiem ma człowiek z wszelkiego swego trudu i z pracy ducha swego, którą mozoli się pod słońcem?<br />Bo wszystkie dni jego są cierpieniem, a zajęcia jego utrapieniem. Nawet w nocy serce jego nie zazna spokoju. To także jest marność.</p><h3>Księga Psalmów</h3><em>90(89),3-4.5-6.12-13.14.17ab.</em><p>Obracasz w proch człowieka <br />i mówisz: „Wracajcie synowie ludzcy”.<br />Bo tysiąc lat w Twoich oczach <br />jest jak wczorajszy dzień, który minął, <br />albo straż nocna.<br />Porywasz ich, stają się niby sen poranny, <br />jak trawa, co rośnie:<br />rankiem zielona i kwitnąca, <br />wieczorem więdnie i usycha.<br />Naucz nas liczyć dni nasze, <br />byśmy zdobyli mądrość serca.<br />Powróć, Panie, jak długo będziesz zwlekał? <br />Bądź litościwy dla sług Twoich!<br />Nasyć nas o świcie swoją łaską, <br />abyśmy przez wszystkie dni nasze <br />mogli się radować i cieszyć.<br />Dobroć Pana Boga naszego niech będzie nad nami<br />i wspieraj pracę rąk naszych, <br />dzieło rąk naszych wspieraj.</p><h3>List do Kolosan</h3><em>3,1-5.9-11.</em><p>Bracia: Jeśli razem z Chrystusem powstaliście z martwych, szukajcie tego, co w górze, gdzie przebywa Chrystus, zasiadający po prawicy Boga.<br />Dążcie do tego, co w górze, nie do tego, co na ziemi.<br />Umarliście bowiem i wasze życie jest ukryte z Chrystusem w Bogu.<br />Gdy się ukaże Chrystus, nasze Życie, wtedy i wy razem z Nim ukażecie się w chwale.<br />Zadajcie więc śmierć temu, co jest przyziemne w waszych członkach: rozpuście, nieczystości, lubieżności, złej żądzy i chciwości, bo ona jest bałwochwalstwem.<br />Nie okłamujcie się nawzajem, bo zwlekliście z siebie dawnego człowieka z jego uczynkami,<br />a przyoblekliście nowego, który wciąż się odnawia ku głębszemu poznaniu Boga, na obraz Tego, który go stworzył.<br />A tu już nie ma Greka ani Żyda, obrzezania ani nieobrzezania, barbarzyńcy, Scyty, niewolnika, wolnego, lecz wszystkim we wszystkich jest Chrystus.</p><h3>Ewangelia wg św. Łukasza</h3><em>12,13-21.</em><p>Ktoś z tłumu rzekł do Jezusa: «Nauczycielu, powiedz mojemu bratu, żeby się podzielił ze mną spadkiem».<br />Lecz On mu odpowiedział: «Człowieku, któż Mnie ustanowił nad wami sędzią albo rozjemcą?»<br />Powiedział też do nich: «Uważajcie i strzeżcie się wszelkiej chciwości, bo nawet gdy ktoś opływa we wszystko, życie jego nie jest zależne od jego mienia».<br />I opowiedział im przypowieść: «Pewnemu zamożnemu człowiekowi dobrze obrodziło pole.<br />I rozważał w sobie: \"Co tu począć? Nie mam gdzie pomieścić moich zbiorów\".<br />I rzekł: \"Tak zrobię: zburzę moje spichlerze, a pobuduję większe i tam zgromadzę całe zboże i moje dobra.<br />I powiem sobie: Masz wielkie dobra, na długie lata złożone; odpoczywaj, jedz, pij i używaj!\"<br />Lecz Bóg rzekł do niego: \"Głupcze, jeszcze tej nocy zażądają twojej duszy od ciebie; komu więc przypadnie to, co przygotowałeś?\"<br />Tak dzieje się z każdym, kto skarby gromadzi dla siebie, a nie jest bogaty u Boga».</p><hr /><h3>Św. Ignacy z Loyoli()</h3><p>Św. Ignacy z Loyoli Inigo Lopez de Loyola urodził się w roku 1491 w kraju Basków, jako trzynaste dziecko w zamożnym rycerskim rodzie. Otrzymał staranne wychowanie. Był paziem ministra skarbu króla hiszpańskiego, następnie służył jako oficer w wojsku wicekróla Nawarry. W czasie walk hiszpańsko-francuskich znalazł się w oblężonej Pampelunie. Zraniony poważnie w nogę, został przewieziony do rodzinnego zamku. Rekonwalescencja była dla niego okresem łaski i gruntownej przemiany. Po powrocie do zdrowia zawiesił oręż przed cudownym obrazem Matki Bożej w opactwie benedyktyńskim Montserrat i zamieszkał w grocie pod Manrezą. Tu, w oparciu o dzieło opata Garcii de Cisneros, napisał szkic sławnych \"Ćwiczeń duchownych\". W 1523 roku przez Rzym, Wenecję udał się do Ziemi Świętej. Chciał tam pozostać do końca życia, dopiero w wyniku nalegań tamtejszego legata papieskiego wrócił do kraju. Uczył się, a następnie studiował w Barcelonie, Alcala, Salamance, Paryżu. Tam, 15 sierpnia 1534 roku, wraz z sześciu przyjaciółmi, złożywszy śluby ubóstwa, czystości oraz wierności Kościołowi, a zwłaszcza Ojcu Świętemu, dał początek nowemu zakonowi, zwanemu Towarzystwem Jezusowym. W 1537 roku Ignacy przyjął święcenia kapłańskie. Papież Paweł III zatwierdził nową wspólnotę w 1540 roku. Wkrótce potem św. Ignacy został wybrany przełożonym generalnym, urząd ten piastował do śmierci. Pozostawił po sobie 7 tysięcy listów, zawierających nieraz cenne pouczenia duchowe, \"Opowiadanie pielgrzyma\" oraz \"Dziennik duchowy\" - świadectwo ignacjańskiej mistyki. W ewolucji chrześcijańskiej duchowości mają szczególne znaczenie jego \"Konstytucje\" zakonu, w których zniósł obowiązek wspólnego odmawiania oficjum, przestrzegania reguły klasztornej, nakazując w zamian praktykowanie codziennej modlitwy myślnej, liturgię jako źródło życia duchowego, oraz \"Ćwiczenia duchowne\" - pierwowzór rekolekcji. W swoim nauczaniu przypominał, że człowiek musi dokonać pewnego wysiłku, aby współpracować z Bogiem. Św. Ignacy zmarł 31 lipca 1556 roku, przepowiedziawszy datę swej śmierci. Beatyfikowany przez Pawła V (1609), kanonizowany przez Grzegorza XV (1622). Jest patronem trzech diecezji w kraju Basków; zakonu jezuitów; dzieci, matek oczekujących dziecka, kuszonych, skrupulantów, żołnierzy oraz rekolekcji. Jego relikwie spoczywają w rzymskim kościele Di Gesu. Zakon jezuitów odegrał w naszej Ojczyźnie szczególną rolę. Wydał między innymi takie postaci, jak: św. Stanisław Kostka, św. Andrzej Bobola, św. Melchior Grodziecki oraz Jakub Wujek (tłumacz pierwszej drukowanej \"Biblii\" w Polsce), Piotr Skarga Pawęski (wybitny kaznodzieja). Maciej Sarbiewski (poeta zwany polskim Horacym), Franciszek Bohomolec (ojciec komedii polskiej), Adam Naruszewicz (biskup, historyk, poeta), Franciszek Kniaźnin (poeta), Jan Woronicz (arcybiskup, prymas Królestwa Polskiego, poeta), Grzegorz Piramowicz (sekretarz Komisji Edukacji Narodowej), Jan Beyzym (apostoł trędowatych na Madagaskarze).W IKONOGRAFII św. Ignacy przedstawiany jest w sutannie i birecie lub w stroju liturgicznym z imieniem IHS na piersiach. Niekiedy w stroju rycerskim i w szatach pielgrzyma. Jego atrybutami są: księga; globus, który popycha nogą; monogram Chrystusa - IHS; napis AMDG - \"Ad maiorem Dei gloriam\" - \"Na większą chwałę Boga\"; krucyfiks, łzy, serce w promieniach, smok, sztandar, zbroja.</p><hr /><h3>Św. Leopold Mendic z Castelnovo (+ 1942)()</h3><hr /><hr /><h3>Św. Helena(męczennica w Szwecji (+ poł. XII w.))</h3><hr />"
		}
	]
}
