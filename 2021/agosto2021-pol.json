{
	"data": [{
		"id": "1",
		"imagen": "Niedziela",
		"contenido": "<h3>Księga Wyjścia - 16,2-4.12-15.</h3><p>Na pustyni całe zgromadzenie synów Izraela zaczęło szemrać przeciw Mojżeszowi i przeciw Aaronowi.<br />Izraelici mówili im: «Obyśmy pomarli z ręki Pana w ziemi egipskiej, gdzie zasiadaliśmy przed garnkami mięsa i jadaliśmy chleb do syta! Wyprowadziliście nas na tę pustynię, aby głodem zamorzyć całą tę rzeszę».<br />Pan powiedział wówczas do Mojżesza: «Oto ześlę wam chleb z nieba, jak deszcz. I będzie wychodził lud, i każdego dnia będzie zbierał według potrzeby dziennej. Chcę ich także doświadczyć, czy pójdą za moimi rozkazami czy też nie».<br />«Słyszałem szemranie Izraelitów. Powiedz im tak: O zmierzchu będziecie jeść mięso, a rano nasycicie się chlebem. Poznacie wtedy, że Ja, Pan, jestem waszym Bogiem».<br />Rzeczywiście wieczorem przyleciały przepiórki i pokryły obóz, a nazajutrz rano warstwa rosy leżała dokoła obozu.<br />Gdy się warstwa rosy uniosła ku górze, wówczas na pustyni leżało coś drobnego, ziarnistego, niby szron na ziemi.<br />Na widok tego Izraelici pytali się wzajemnie: «Co to jest?» – gdyż nie wiedzieli, co to było.<br />Wtedy powiedział do nich Mojżesz: «To jest chleb, który daje wam Pan na pokarm».</p><h3>Księga Psalmów - 78(77),3.4bc.23-24.25.54.</h3><p>To, co usłyszeliśmy i poznaliśmy, <br />i co nam opowiedzieli nasi ojcowie,<br />opowiemy przyszłemu pokoleniu,<br />chwałę Pana i Jego potęgę.<br />On z góry wydał rozkaz chmurom  <br />i bramy nieba otworzył.<br />Jak deszcz spuścił mannę do jedzenia, <br />podarował im chleb niebieski.<br />Spożywał człowiek chleb aniołów, <br />Bóg zesłał im pokarm do syta.<br />Wprowadził ich do ziemi swej świętej, <br />na górę, którą zdobyła Jego prawica.</p><h3>List do Efezjan - 4,17.20-24.</h3><p>Bracia: To mówię i zaklinam was w Panu, abyście już nie postępowali tak, jak postępują poganie, z ich próżnym myśleniem.<br />Wy zaś nie tak nauczyliście się Chrystusa.<br />Słyszeliście przecież o Nim i zostaliście pouczeni w Nim, zgodnie z prawdą, jaka jest w Jezusie,<br />że – co się tyczy poprzedniego sposobu życia – trzeba porzucić dawnego człowieka, który ulega zepsuciu na skutek zwodniczych żądz,<br />odnawiać się duchem w waszym myśleniu<br />i przyoblec człowieka nowego, stworzonego według Boga, w sprawiedliwości i prawdziwej świętości.</p><h3>Ewangelia wg św. Jana - 6,24-35.</h3><p>Kiedy ludzie z tłumu zauważyli, na brzegu jeziora nie ma Jezusa, a także Jego uczniów, wsiedli do łodzi, przybyli do Kafarnaum i tam szukali Jezusa.<br />Gdy zaś odnaleźli Go na przeciwległym brzegu, rzekli do Niego: «Rabbi, kiedy tu przybyłeś?»<br />W odpowiedzi rzekł im Jezus: «Zaprawdę, zaprawdę, powiadam wam: Szukacie Mnie nie dlatego, że widzieliście znaki, ale dlatego, że jedliście chleb do syta.<br />Zabiegajcie nie o ten pokarm, który niszczeje, ale o ten, który trwa na życie wieczne, a który da wam Syn Człowieczy; Jego to bowiem pieczęcią swą naznaczył Bóg Ojciec».<br />Oni zaś rzekli do Niego: «Cóż mamy czynić, abyśmy wykonywali dzieła Boże?»<br />Jezus, odpowiadając, rzekł do nich: «Na tym polega dzieło Boga, abyście wierzyli w Tego, którego On posłał».<br />Rzekli do Niego: «Jakiego więc dokonasz znaku, abyśmy go widzieli i Tobie uwierzyli? Cóż zdziałasz?<br />Ojcowie nasi jedli mannę na pustyni, jak napisano: \"Dał im do jedzenia chleb z nieba\"».<br />Rzekł do nich Jezus: «Zaprawdę, zaprawdę, powiadam wam: Nie Mojżesz dał wam chleb z nieba, ale dopiero Ojciec mój da wam prawdziwy chleb z nieba.<br />Albowiem chlebem Bożym jest Ten, który z nieba zstępuje i życie daje światu».<br />Rzekli więc do Niego: «Panie, dawaj nam zawsze ten chleb!»<br />Odpowiedział im Jezus: «Jam jest chleb życia. Kto do Mnie przychodzi, nie będzie łaknął; a kto we Mnie wierzy, nigdy pragnąć nie będzie».</p><hr /><h3>Św. Alfons Maria Liguori ()</h3><h3>Śwśw. siostry Wiara (Nadzieja, Miłość (+ poł. II w.))</h3>"
	}, {
		"id": "2",
		"imagen": "Poniedziałek",
		"contenido": "<h3>Księga Liczb - 11,4b-15.</h3><p>Na pustyni Izraelici mówili: «Któż nam da mięsa, abyśmy jedli?<br />Wspominamy ryby, które darmo jedliśmy w Egipcie, ogórki, melony, pory, cebulę i czosnek.<br />Teraz zaś jesteśmy wycieńczeni, nie mamy nic, nie widzimy niczego prócz manny».<br />Manna zaś była podobna do nasion kolendra i miała wygląd bdelium.<br />Ludzie wychodzili i zbierali ją, potem mełli w ręcznych młynkach albo tłukli w moździerzach. Gotowali ją w garnkach lub robili z niej podpłomyki; smak miała taki jak ciasto na oleju.<br />Gdy nocą opadała rosa na obóz, opadała równocześnie i manna.<br />Mojżesz usłyszał, że lud narzeka rodzinami – każda u wejścia do swego namiotu. Wtedy rozpalił się potężnie gniew Pana, a także Mojżeszowi wydało się to złe.<br />Rzekł więc Mojżesz do Pana: «Czemu tak źle się obchodzisz ze sługą swoim, czemu nie darzysz mnie życzliwością i złożyłeś na mnie cały ciężar tego ludu?<br />Czy to ja począłem ten lud w łonie albo ja go zrodziłem, że mi powiedziałeś: „Noś go na łonie swoim, jak nosi piastunka dziecię, i zanieś go do ziemi, którą poprzysiągłem dać ich przodkom”?<br />Skąd wezmę mięsa, aby dać temu całemu ludowi? A przecież przeciw mnie podnoszą skargę i wołają: „Daj nam mięsa do jedzenia!”<br />Nie mogę już sam dłużej dźwigać troski o ten lud, już mi nazbyt ciąży.<br />Skoro tak ze mną postępujesz, to raczej mnie zabij, jeśli darzysz mnie życzliwością, abym nie patrzył na swoje nieszczęście».</p><h3>Księga Psalmów - 81(80),12-13.14-15.16-17.</h3><p>Mój lud nie posłuchał mego głosu: <br />Izrael nie był Mi posłuszny.<br />Zostawiłem ich przeto twardym ich sercom, <br />niech postępują według swych zamysłów.<br />Gdyby mój lud Mnie posłuchał, <br />a Izrael kroczył moimi drogami,<br />natychmiast bym zgniótł ich wrogów<br />i obrócił rękę na ich przeciwników.<br />Schlebialiby Panu ci, którzy Go nienawidzą, <br />a kara ich trwałby na wieki.<br />A jego bym karmił wyborną pszenicą <br />i sycił miodem z opoki.</p><h3>Ewangelia wg św. Mateusza - 14,13-21.</h3><p>Gdy Jezus usłyszał o śmierci Jana Chrzciciela, oddalił się stamtąd łodzią na pustkowie, osobno. Lecz tłumy zwiedziały się o tym i z miast poszły za Nim pieszo.<br />Gdy wysiadł, ujrzał wielki tłum. Zlitował się nad nimi i uzdrowił ich chorych.<br />A gdy nastał wieczór, przystąpili do Niego uczniowie i rzekli: «Miejsce to jest pustkowiem i pora już późna. Każ więc rozejść się tłumom: niech idą do wsi i zakupią sobie żywności».<br />Lecz Jezus im odpowiedział: «Nie potrzebują odchodzić; wy dajcie im jeść!»<br />Odpowiedzieli Mu: «Nie mamy tu nic prócz pięciu chlebów i dwóch ryb».<br />On rzekł: «Przynieście Mi je tutaj».<br />Kazał tłumom usiąść na trawie, następnie wziąwszy pięć chlebów i dwie ryby, spojrzał w niebo, odmówił błogosławieństwo i połamawszy chleby dał je uczniom, uczniowie zaś tłumom.<br />Jedli wszyscy do syta, a z tego, co pozostało, zebrano dwanaście pełnych koszy ułomków.<br />Tych zaś, którzy jedli, było około pięciu tysięcy mężczyzn, nie licząc kobiet i dzieci.</p><hr /><h3>Św. Euzebiusz z Vercelli ()</h3><h3>Św. Piotr z Osmy (biskup (+ 1109))</h3>"
	}, {
		"id": "3",
		"imagen": "Wtorek",
		"contenido": "<h3>Księga Liczb - 12,1-13.</h3><p>Miriam i Aaron mówili źle o Mojżeszu z powodu Kuszytki, którą wziął za żonę. Rzeczywiście bowiem wziął za żonę Kuszytkę.<br />Mówili: «Czyż Pan mówił z samym tylko Mojżeszem? Czy nie mówił również z nami?» A Pan to usłyszał.<br />Mojżesz zaś był człowiekiem bardzo skromnym, najskromniejszym ze wszystkich ludzi, jacy żyli na ziemi.<br />I zwrócił się nagle Pan do Mojżesza, Aarona i Miriam: «Przyjdźcie wszyscy troje do Namiotu Spotkania». I poszli wszyscy troje,<br />a Pan zstąpił w słupie obłoku, zatrzymał się u wejścia do namiotu i zawołał na Aarona i Miriam. Gdy obydwoje podeszli,<br />rzekł: «Słuchajcie słów moich: Jeśli jest u was prorok, objawię mu się przez widzenia, w snach będę mówił do niego.<br />Lecz nie tak jest ze sługą moim, Mojżeszem. Uznany jest za wiernego w całym moim domu.<br />Twarzą w twarz mówię do niego – w sposób jawny, a nie przez wyrazy ukryte. On też postać Pana ogląda. Czemu ośmielacie się źle mówić o moim słudze, o Mojżeszu?»<br />I zapalił się gniew Pana przeciw nim. Odszedł Pan,<br />a obłok oddalił się od namiotu, lecz oto Miriam stała się nagle biała jak śnieg od trądu. Gdy Aaron do niej się zwrócił, spostrzegł, że była trędowata.<br />Wtedy rzekł Aaron do Mojżesza: «Proszę, panie mój, nie karz nas za grzech, którego nierozważnie dopuściliśmy się i jesteśmy winni.<br />Nie dopuść, by ona stała się jak martwy płód, który na pół zgniły wychodzi z łona swej matki».<br />Wtedy Mojżesz błagał głośno Pana: «O Boże, spraw, proszę, by znowu stała się zdrowa».</p><h3>Księga Psalmów - 51(50),3-4.5-6a.6bc-7.12-13.</h3><p>Zmiłuj się nade mną, Boże, w łaskawości swojej, <br />w ogromie swej litości zgładź moją nieprawość.<br />Obmyj mnie zupełnie z mojej winy <br />i oczyść mnie z grzechu mojego.<br />Uznaję bowiem nieprawość swoją <br />i grzech mój jest zawsze przede mną.<br />Przeciwko Tobie samemu zgrzeszyłem<br />i uczyniłem, co złe jest przed Tobą.<br />Abyś okazał się sprawiedliwy w swym wyroku <br />i prawy w swoim sądzie.<br />Oto urodziłem się obciążony winą <br />i jako grzesznika poczęła mnie matka.<br />Stwórz, o Boże, we mnie serce czyste <br />i odnów we mnie moc ducha.<br />Nie odrzucaj mnie od swego oblicza <br />i nie odbieraj mi świętego ducha swego.</p><h3>Ewangelia wg św. Mateusza - 14,22-36.</h3><p>Gdy tłum został nasycony, zaraz Jezus przynaglił uczniów, żeby wsiedli do łodzi i wyprzedzili Go na drugi brzeg, zanim odprawi tłumy.<br />Gdy to uczynił, wyszedł sam jeden na górę, aby się modlić. Wieczór zapadł, a On sam tam przebywał.<br />Łódź zaś była już o wiele stadiów oddalona od brzegu, miotana falami, bo wiatr był przeciwny.<br />Lecz o czwartej straży nocnej przyszedł do nich, krocząc po jeziorze.<br />Uczniowie, zobaczywszy Go kroczącego po jeziorze, zlękli się myśląc, że to zjawa, i ze strachu krzyknęli.<br />Jezus zaraz przemówił do nich: «Odwagi! To Ja jestem, nie bójcie się!»<br />Na to odezwał się Piotr: «Panie, jeśli to Ty jesteś, każ mi przyjść do siebie po wodzie!»<br />A On rzekł: «Przyjdź!» Piotr wyszedł z łodzi, i krocząc po wodzie, podszedł do Jezusa.<br />Lecz na widok silnego wiatru uląkł się i gdy zaczął tonąć, krzyknął: «Panie, ratuj mnie!»<br />Jezus natychmiast wyciągnął rękę i chwycił go, mówiąc: «Czemu zwątpiłeś, człowiecze małej wiary?»<br />Gdy wsiedli do łodzi, wiatr się uciszył.<br />Ci zaś, którzy byli w łodzi, upadli przed Nim, mówiąc: «Prawdziwie jesteś Synem Bożym».<br />Gdy się przeprawiali, przyszli do ziemi Genezaret.<br />Ludzie miejscowi, poznawszy Go, rozesłali posłańców po całej tamtejszej okolicy, znieśli do Niego wszystkich chorych<br />i prosili, żeby przynajmniej frędzli Jego płaszcza mogli się dotknąć; a wszyscy, którzy się Go dotknęli, zostali uzdrowieni.</p><hr /><h3>Św. Lidia ()</h3><h3>Św. Piotr (biskup w Anagni (+ 1105))</h3>"
	}, {
		"id": "4",
		"imagen": "Środa",
		"contenido": "<h3>Księga Liczb - 13,1-2.25-33.14,1.26-29.34-35.</h3><p>Na pustyni Paran Pan przemówił do Mojżesza tymi słowami:<br />«Poślij ludzi, aby zbadali kraj Kanaan, który chcę dać synom Izraela. Wyślecie po jednym z każdego pokolenia ich przodków, tych wszystkich, którzy są w nich książętami».<br />Po czterdziestu dniach wrócili z rozpoznania kraju.<br />Przyszli na pustynię Paran do Kadesz i stanęli przed Mojżeszem i Aaronem oraz przed całą społecznością Izraelitów, złożyli przed nimi sprawozdanie oraz pokazali owoce kraju.<br />I tak im opowiedzieli: «Udaliśmy się do kraju, do którego nas posłałeś. Jest to kraj rzeczywiście opływający w mleko i miód, a oto jego owoce.<br />Jednakże lud, który w nim mieszka, jest silny, a miasta są obwarowane i bardzo wielkie. Widzieliśmy tam również Anakitów.<br />Amalekici zajmują okolice Negebu; w górach mieszkają Chittyci, Jebusyci i Amoryci, Kananejczycy wreszcie mieszkają nad morzem i nad brzegami Jordanu».<br />Wtedy próbował Kaleb uspokoić lud, który zaczął się burzyć przeciw Mojżeszowi, i rzekł: «Trzeba ruszyć i zdobyć kraj – na pewno zdołamy go zająć».<br />Lecz mężowie, którzy razem z nim byli, rzekli: «Nie możemy wyruszyć przeciw temu ludowi, bo jest silniejszy od nas».<br />I rozgłaszali złe wiadomości o kraju, który zbadali, mówiąc do Izraelitów: «Kraj, który przeszliśmy, aby go zbadać, jest krajem, który pożera swoich mieszkańców. Wszyscy zaś ludzie, których tam widzieliśmy, są wysokiego wzrostu.<br />Widzieliśmy tam nawet olbrzymów – Anakici pochodzą od olbrzymów – a w porównaniu z nimi wydaliśmy się sobie jak szarańcza i takimi byliśmy w ich oczach».<br />Wtedy całe zgromadzenie zaczęło wołać, podnosząc głos. I płakał lud owej nocy.<br />Pan przemówił znów do Mojżesza i Aarona i rzekł:<br />«Jak długo mam znosić to przewrotne zgromadzenie szemrzące przeciw Mnie? Słyszałem szemranie Izraelitów przeciw Mnie.<br />Powiedz im: Na moje życie – mówi Pan – postąpię z wami według słów, które wypowiedzieliście przede Mną.<br />Trupy wasze zalegną tę pustynię. Wy wszyscy, którzy zostaliście spisani w wieku od dwudziestu lat wzwyż, wy, którzy przeciwko Mnie szemraliście, nie wejdziecie z pewnością do kraju, w którym uroczyście poprzysiągłem wam zamieszkanie, z pewnością nie wejdziecie – z wyjątkiem Kaleba, syna Jefunnego, i Jozuego, syna Nuna.<br />Poznaliście kraj w przeciągu czterdziestu dni; każdy dzień teraz zamieni się w rok i przez czterdzieści lat pokutować będziecie za winy, i poznacie, co to znaczy, gdy Ja się oddalę.<br />Ja, Pan, powiedziałem! Zaprawdę, w ten sposób postąpię z tą złą zgrają, która się zebrała przeciw Mnie. Na tej pustyni zniszczeją i tutaj pomrą».</p><h3>Księga Psalmów - 106(105),6-7a.13-14.21-22.23.</h3><p>Grzeszyliśmy jak nasi ojcowie, <br />popełniliśmy nieprawość, żyliśmy występnie.<br />Ojcowie nasi w Egipcie <br />nie pojęli Twych cudów.<br />Szybko zapomnieli o Jego czynach, <br />nie czekali na Jego radę.<br />Pożądaniem pałając na pustyni  <br />wystawili tam Boga na próbę.<br />Zapomnieli o Bogu, który ich ocalił, <br />który wielkich dzieł dokonał w Egipcie,<br />rzeczy przedziwnych w krainie Chamitów, <br />zdumiewających nad Morzem Czerwonym.<br />Postanowił ich zatem wytracić,  <br />gdyby nie Mojżesz, Jego wybraniec. <br />On wstawił się do Niego, <br />aby odwrócić Jego gniew niszczący.</p><h3>Ewangelia wg św. Mateusza - 15,21-28.</h3><p>Jezus podążył w strony Tyru i Sydonu.<br />A oto kobieta kananejska, wyszedłszy z tamtych okolic, wołała: «Ulituj się nade mną, Panie, Synu Dawida! Moja córka jest ciężko nękana przez złego ducha».<br />Lecz On nie odezwał się do niej ani słowem. Na to podeszli Jego uczniowie i prosili Go: «Odpraw ją, bo krzyczy za nami».<br />Lecz On odpowiedział: «Jestem posłany tylko do owiec, które poginęły z domu Izraela».<br />A ona przyszła, upadła przed Nim i prosiła: «Panie, dopomóż mi».<br />On jednak odparł: «Niedobrze jest zabierać chleb dzieciom, a rzucać szczeniętom».<br />A ona odrzekła: «Tak, Panie, lecz i szczenięta jedzą okruchy, które spadają ze stołu ich panów».<br />Wtedy Jezus jej odpowiedział: «O niewiasto, wielka jest twoja wiara; niech ci się stanie, jak pragniesz!» Od tej chwili jej córka była zdrowa.</p><hr /><h3>Św. Jan Maria Vianney ()</h3><h3>Śwśw. Justyn (Krescencjusz, męczennicy (+ 258))</h3>"
	}, {
		"id": "5",
		"imagen": "Czwartek",
		"contenido": "<h3>Księga Liczb - 20,1-13.</h3><p>W pierwszym miesiącu przybyła cała społeczność Izraelitów na pustynię Sin. Lud zatrzymał się w Kadesz; tam też umarła i tam została pogrzebana Miriam.<br />Gdy społeczności zabrakło wody, zeszli się przeciw Mojżeszowi i Aaronowi.<br />I kłócił się lud z Mojżeszem, wołając: «Lepiej by było, gdybyśmy zginęli, jak i bracia nasi, przed Panem.<br />Czemu wyprowadziliście zgromadzenie Pana na pustynię, byśmy tu razem z naszym bydłem zginęli?<br />Dlaczego wywiedliście nas z Egiptu i przyprowadziliście na to nędzne miejsce, gdzie nie można siać, nie ma figowców ani winorośli, ani drzewa granatowego, a nawet nie ma wody do picia?»<br />Mojżesz i Aaron odeszli od tłumu i skierowali się ku wejściu do Namiotu Spotkania. Tam padli na twarz, a ukazała się im chwała Pana.<br />I przemówił Pan do Mojżesza:<br />«Weź laskę i zbierz całe zgromadzenie, ty wespół z bratem twoim, Aaronem. Następnie przemów w ich obecności do skały, a ona wyda z siebie wodę. Wyprowadź wodę ze skały i daj pić ludowi oraz jego bydłu».<br />Stosownie do nakazu zabrał Mojżesz laskę sprzed oblicza Pana.<br />Następnie zebrał Mojżesz wraz z Aaronem zgromadzenie przed skałą i wtedy rzekł do nich: «Słuchajcie, wy buntownicy! Czy potrafimy z tej skały wyprowadzić dla was wodę?»<br />Następnie podniósł Mojżesz rękę i uderzył dwa razy laską w skałę. Wtedy wypłynęła woda tak obficie, że mógł się napić zarówno lud, jak i jego bydło.<br />Rzekł znowu Pan do Mojżesza i Aarona: «Ponieważ Mi nie uwierzyliście i nie objawiliście mojej świętości wobec Izraelitów, dlatego wy nie wprowadzicie tego ludu do kraju, który im daję».<br />To są wody Meriba, gdzie się spierali Izraelici z Panem i gdzie On objawił wobec nich swoją świętość.</p><h3>Księga Psalmów - 95(94),1-2.6-7c.7d-9.</h3><p>Przyjdźcie, radośnie śpiewajmy Panu, <br />wznośmy okrzyki ku chwale Opoki naszego zbawienia.<br />Stańmy przed obliczem Jego z uwielbieniem, <br />z weselem śpiewajmy Mu pieśni.<br />Przyjdźcie, uwielbiajmy Go, padając na twarze, <br />klęknijmy przed Panem, który nas stworzył.<br />Albowiem On jest naszym Bogiem,<br />a my ludem Jego pastwiska i owcami w Jego ręku.<br />Obyście dzisiaj usłyszeli głos Jego: <br />«Niech nie twardnieją wasze serca jak w Meriba, <br />jak na pustyni w dniu Massa,<br />gdzie Mnie kusili wasi ojcowie, <br />doświadczali Mnie, choć widzieli moje dzieła».</p><h3>Ewangelia wg św. Mateusza - 16,13-23.</h3><p>Gdy Jezus przyszedł w okolice Cezarei Filipowej, pytał swych uczniów: «Za kogo ludzie uważają Syna Człowieczego?»<br />A oni odpowiedzieli: «Jedni za Jana Chrzciciela, inni za Eliasza, jeszcze inni za Jeremiasza albo za jednego z proroków».<br />Jezus zapytał ich: «A wy za kogo Mnie uważacie?»<br />Odpowiedział Szymon Piotr: «Ty jesteś Mesjasz, Syn Boga żywego».<br />Na to Jezus mu rzekł: „Błogosławiony jesteś, Szymonie, synu Jony. Albowiem ciało i krew nie objawiły ci tego, lecz Ojciec mój, który jest w niebie.<br />Otóż i Ja tobie powiadam: Ty jesteś Piotr, czyli Opoka, i na tej opoce zbuduję Kościół mój, a bramy piekielne go nie przemogą.<br />I tobie dam klucze królestwa niebieskiego; cokolwiek zwiążesz na ziemi, będzie związane w niebie, a co rozwiążesz na ziemi, będzie rozwiązane w niebie».<br />Wtedy surowo zabronił uczniom, aby nikomu nie mówili, że On jest Mesjaszem.<br />Odtąd zaczął Jezus wskazywać swoim uczniom na to, że musi iść do Jerozolimy i wiele cierpieć od starszych i arcykapłanów, i uczonych w Piśmie; że będzie zabity i trzeciego dnia zmartwychwstanie.<br />A Piotr wziął Go na bok i począł robić Mu wyrzuty: «Panie, niech Cię Bóg broni! Nie przyjdzie to nigdy na Ciebie».<br />Lecz On odwrócił się i rzekł do Piotra: «Zejdź Mi z oczu, szatanie! Jesteś Mi zawadą, bo nie myślisz po Bożemu, lecz po ludzku».</p><hr /><h3>Św. Oswald ()</h3><h3>Św. Eusigniusz (męczennik (+ poł. IV w.))</h3>"
	}, {
		"id": "6",
		"imagen": "Piątek",
		"contenido": "<h3>Księga Daniela - 7,9-10.13-14.</h3><p>Patrzałem, aż postawiono trony, a Przedwieczny zajął miejsce. Szata Jego była biała jak śnieg, a włosy Jego głowy jakby z czystej wełny. Tron Jego był z ognistych płomieni, jego koła — płonący ogień.<br />Strumień ognia się rozlewał i wypływał od Niego. Tysiąc tysięcy służyło Mu, a dziesięć tysięcy po dziesięć tysięcy stało przed Nim. Sąd zasiadł i otwarto księgi.<br />Patrzyłem w nocnych widzeniach: a oto na obłokach nieba przybywa jakby Syn Człowieczy. Podchodzi do Przedwiecznego i wprowadzają Go przed Niego.<br />Powierzono Mu panowanie, chwałę i władzę królewską, a służyły Mu wszystkie narody, ludy i języki. Panowanie Jego jest wiecznym panowaniem, które nie przeminie, a Jego królestwo nie ulegnie zagładzie.</p><h3>Księga Psalmów - 97(96),1-2.5-6.9.</h3><p>Pan króluje, wesel się, ziemio, <br />radujcie się, liczne wyspy!<br />Obłok i ciemność wokół Niego, <br />prawo i sprawiedliwość podstawą Jego tronu.<br />Góry jak wosk topnieją przed obliczem Pana, <br />przed obliczem władcy całej ziemi.<br />Jego sprawiedliwość rozgłaszają niebiosa, <br />a wszystkie ludy widzą Jego chwałę.<br />Ponad całą ziemią <br />Ty jesteś wywyższony <br />i nieskończenie wyższy <br />od wszystkich bogów.</p><h3>Ewangelia wg św. Marka - 9,2-10.</h3><p>Jezus wziął z sobą Piotra, Jakuba i Jana i zaprowadził ich samych osobno na górę wysoką.<br />Tam się przemienił wobec nich. Jego odzienie stało się lśniąco białe, tak jak żaden na ziemi folusznik wybielić nie zdoła.<br />I ukazał się im Eliasz z Mojżeszem, którzy rozmawiali z Jezusem.<br />Wtedy Piotr rzekł do Jezusa: «Rabbi, dobrze, że tu jesteśmy; postawimy trzy namioty: jeden dla Ciebie, jeden dla Mojżesza i jeden dla Eliasza».<br />Nie wiedział bowiem, co należy mówić, tak byli przestraszeni.<br />I zjawił się obłok, osłaniający ich, a z obłoku odezwał się głos: «To jest mój Syn umiłowany, Jego słuchajcie!».<br />I zaraz potem, gdy się rozejrzeli, nikogo już nie widzieli przy sobie, tylko samego Jezusa.<br />A gdy schodzili z góry, przykazał im, aby nikomu nie rozpowiadali o tym, co widzieli, zanim Syn Człowieczy nie powstanie z martwych.<br />Zachowali to polecenie, rozprawiając tylko między sobą, co znaczy \"powstać z martwych\".</p><hr /><h3>Św. Oktawian ()</h3><h3>Św. Hormisdas (papież (+ 523))</h3>"
	}, {
		"id": "7",
		"imagen": "Sobota",
		"contenido": "<h3>Księga Powtórzonego Prawa - 6,4-13.</h3><p>Mojżesz powiedział do ludu: «Słuchaj, Izraelu, Pan jest naszym Bogiem – Pan jedynie.<br />Będziesz więc miłował Pana, Boga twojego, z całego swego serca, z całej duszy swojej, ze wszystkich swych sił.<br />Pozostaną w twym sercu te słowa, które ja ci dziś nakazuję.<br />Wpoisz je twoim synom, będziesz o nich mówił przebywając w domu, w czasie podróży, kładąc się spać i wstając ze snu.<br />Przywiążesz je do twojej ręki jako znak. One ci będą ozdobą między oczami.<br />Wypisz je na odrzwiach swojego domu i na twoich bramach.<br />Gdy Pan, Bóg twój, wprowadzi cię do ziemi, o której poprzysiągł przodkom twoim: Abrahamowi, Izaakowi i Jakubowi, że da tobie miasta wielkie i bogate, których nie budowałeś,<br />domy pełne wszelkich dóbr, których nie zbierałeś, wykopane studnie, których nie kopałeś, winnice i gaje oliwne, których nie sadziłeś, kiedy będziesz jadł i nasycisz się,<br />strzeż się, byś nie zapomniał o Panu, który cię wyprowadził z ziemi egipskiej, z domu niewoli.<br />Będziesz się bał Pana, Boga swego, będziesz Mu służył i na Jego imię będziesz przysięgał».</p><h3>Księga Psalmów - 18(17),2-3a.3bc-4.47.51ab.</h3><p>Miłuję Cię, Panie, <br />Mocy moja,<br />Panie, Opoko moja i Twierdzo, <br />mój Wybawicielu.<br />Boże mój, Skało moja, na którą się chronię,<br />Tarczo moja, Mocy zbawienia mego i moja Obrono.<br />Wzywam Pana, godnego chwały, <br />i wyzwolony będę od moich nieprzyjaciół.<br />Niech żyje Pan, niech będzie błogosławiona moja Opoka, <br />Niech będzie wywyższony mój Bóg i Zbawca.<br />Ty dałeś wielkie zwycięstwo królowi<br />i łaską obdarzyłeś Dawida, Twego pomazańca.</p><h3>Ewangelia wg św. Mateusza - 17,14-20.</h3><p>Pewien człowiek zbliżył się do Jezusa i padając przed Nim na kolana,<br />prosił: «Panie, zlituj się nad moim synem! Jest epileptykiem i bardzo cierpi; bo często wpada w ogień, a często w wodę.<br />Przyprowadziłem go do Twoich uczniów, lecz nie mogli go uzdrowić».<br />Na to Jezus odrzekł: «O plemię niewierne i przewrotne! Jak długo jeszcze mam być z wami; jak długo mam was znosić? Przyprowadźcie Mi go tutaj!»<br />Jezus rozkazał mu surowo, i zły duch opuścił go. Od owej pory chłopiec odzyskał zdrowie.<br />Wtedy uczniowie podeszli do Jezusa na osobności i zapytali: «Dlaczego my nie mogliśmy go wypędzić?»<br />On zaś im rzekł: «Z powodu małej wiary waszej. Bo zaprawdę, powiadam wam: Jeśli będziecie mieć wiarę jak ziarnko gorczycy, powiecie tej górze: „Przesuń się stąd tam!”, a przesunie się. I nic nie będzie dla was niemożliwego».</p><hr /><h3>Bł. Edmund Bojanowski ()</h3><h3>Św. Sykstus II ()</h3>"
	}, {
		"id": "8",
		"imagen": "Niedziela",
		"contenido": "<h3>Pierwsza Księga Królewska - 19,4-8.</h3><p>Eliasz poszedł na pustynię na odległość jednego dnia drogi. Przyszedłszy, usiadł pod jednym z janowców i pragnąc umrzeć, powiedział: «Wielki już czas, o Panie! Zabierz moje życie, bo nie jestem lepszy od moich przodków».<br />Po czym położył się tam i zasnął. A oto anioł, trącając go, powiedział mu: «Wstań, jedz!»<br />Eliasz spojrzał, a oto przy jego głowie podpłomyk i dzban z wodą. Zjadł więc i wypił, i znów się położył.<br />Powtórnie anioł Pański wrócił i trącając go, powiedział: «Wstań, jedz, bo przed tobą długa droga».<br />Powstawszy zatem, zjadł i wypił. Następnie mocą tego pożywienia szedł czterdzieści dni i czterdzieści nocy aż do Bożej góry Horeb.</p><h3>Księga Psalmów - 34(33),2-3.4-5.6-7.8-9.</h3><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Szukałem pomocy u Pana, a On mnie wysłuchał <br />i wyzwolił od wszelkiej trwogi.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Anioł Pański otacza szańcem bogobojnych, <br />aby ich ocalić.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.</p><h3>List do Efezjan - 4,30-32.5,1-2.</h3><p>Bracia: Nie zasmucajcie Bożego Ducha Świętego, którym zostaliście opieczętowani na dzień odkupienia.<br />Niech zniknie spośród was wszelka gorycz, uniesienie, gniew, wrzaskliwość, znieważanie – wraz z wszelką złością.<br />Bądźcie dla siebie nawzajem dobrzy i miłosierni. Przebaczajcie sobie, tak jak i Bóg nam przebaczył w Chrystusie.<br />Bądźcie więc naśladowcami Boga, jako dzieci umiłowane,<br />i postępujcie drogą miłości, bo i Chrystus was umiłował i samego siebie wydał za nas w ofierze i dani na woń miłą Bogu.</p><h3>Ewangelia wg św. Jana - 6,41-51.</h3><p>Żydzi szemrali przeciwko Jezusowi, dlatego że powiedział: «Ja jestem chlebem, który z nieba zstąpił».<br />I mówili: «Czyż to nie jest Jezus, syn Józefa, którego ojca i matkę my znamy? Jakżeż może On teraz mówić: Z nieba zstąpiłem».<br />Jezus rzekł im w odpowiedzi: «Nie szemrajcie między sobą!<br />Nikt nie może przyjść do Mnie, jeżeli go nie pociągnie Ojciec, który Mnie posłał; Ja zaś wskrzeszę go w dniu ostatecznym.<br />Napisane jest u Proroków: „Oni wszyscy będą uczniami Boga”. Każdy, kto od Ojca usłyszał i przyjął naukę, przyjdzie do Mnie.<br />Nie znaczy to, aby ktokolwiek widział Ojca; jedynie Ten, który jest od Boga, widział Ojca.<br />Zaprawdę, zaprawdę, powiadam wam: Kto we Mnie wierzy, ma życie wieczne.<br />Ja jestem chlebem życia.<br />Ojcowie wasi jedli mannę na pustyni i pomarli.<br />To jest chleb, który z nieba zstępuje: kto go je, nie umrze.<br />Ja jestem chlebem żywym, który zstąpił z nieba. Jeśli ktoś spożywa ten chleb, będzie żył na wieki. Chlebem, który Ja dam, jest moje Ciało, wydane za życie świata».</p><hr /><h3>Św. Maria Mackillop (1842 - 1909) ()</h3><h3>Św. Dominik ()</h3>"
	}, {
		"id": "9",
		"imagen": "Poniedziałek",
		"contenido": "<h3>Księga Ozeasza - 2,16b.17b.21-22.</h3><p>To mówi Pan: «Na pustynię chcę ją wyprowadzić i mówić do jej serca.<br />I tam odpowie Mi jak w dniu, w którym wychodziła z ziemi egipskiej.<br />I poślubię cię sobie na wieki, poślubię przez sprawiedliwość i prawo, przez miłość i miłosierdzie.<br />Poślubię cię sobie przez wierność, a poznasz Pana».</p><h3>Księga Psalmów - 45(44),11-12.14-15.16-17.</h3><p>Posłuchaj, córko, spójrz i nakłoń ucha, <br />zapomnij o twym ludzie, o domu twego ojca.<br />Król pragnie twego piękna,  <br />on twoim panem, oddaj mu pokłon.<br />Córa królewska wchodzi pełna chwały,  <br />w złotogłów odziana.<br />W szacie wzorzystej prowadzą ją do króla, <br />za nią prowadzą do ciebie dziewice, jej druhny.<br />Wiodą ją z radością i w uniesieniu,  <br />wkraczają do królewskiego pałacu.<br />Synowie twoi zajmą miejsce twoich ojców, <br />ustanowisz ich książętami na całej ziemi.</p><h3>Ewangelia wg św. Mateusza - 25,1-13.</h3><p>Jezus opowiedział swoim uczniom tę przypowieść: «Podobne będzie królestwo niebieskie do dziesięciu panien, które wzięły swoje lampy i wyszły na spotkanie pana młodego.<br />Pięć z nich było nierozsądnych, a pięć roztropnych.<br />Nierozsądne wzięły lampy, ale nie wzięły z sobą oliwy.<br />Roztropne zaś razem z lampami zabrały również oliwę w naczyniach.<br />Gdy się pan młody opóźniał, senność ogarnęła wszystkie i posnęły.<br />Lecz o północy rozległo się wołanie: „Pan młody idzie, wyjdźcie mu na spotkanie!”<br />Wtedy powstały wszystkie owe panny i opatrzyły swe lampy.<br />A nierozsądne rzekły do roztropnych: „Użyczcie nam swej oliwy, bo nasze lampy gasną”.<br />Odpowiedziały roztropne: „Mogłoby i nam, i wam nie wystarczyć. Idźcie raczej do sprzedających i kupcie sobie”.<br />Gdy one szły kupić, nadszedł pan młody. Te, które były gotowe, weszły z nim na ucztę weselną, i drzwi zamknięto.<br />W końcu nadchodzą i pozostałe panny, prosząc: „Panie, panie, otwórz nam!”<br />Lecz on odpowiedział: „Zaprawdę, powiadam wam, nie znam was”.<br />Czuwajcie więc, bo nie znacie dnia ani godziny».</p><hr /><h3>Św. Teresa Benedykta od Krzyża (Edith Stein) ()</h3><h3>Św. Irena (cesarzowa (+ 803))</h3>"
	}, {
		"id": "10",
		"imagen": "Wtorek",
		"contenido": "<h3>Księga Mądrości - 3,1-9.</h3><p>Dusze sprawiedliwych są w ręku Boga i nie dosięgnie ich męka.<br />Zdało się oczom głupich, że pomarli, zgon ich poczytano za nieszczęście<br />i odejście od nas za unicestwienie, a oni trwają w pokoju.<br />Choć nawet w ludzkim rozumieniu doznali kaźni, nadzieja ich pełna jest nieśmiertelności.<br />Po nieznacznym skarceniu dostąpią dóbr wielkich, Bóg ich bowiem doświadczył i znalazł ich godnymi siebie.<br />Doświadczył ich jak złoto w tyglu i przyjął ich jak całopalną ofiarę.<br />W dzień nawiedzenia ich przez Boga zajaśnieją i rozbiegną się jak iskry po ściernisku.<br />Będą sądzić ludy, zapanują nad narodami, a Pan królować będzie nad nimi na wieki.<br />Ci, którzy Mu zaufali, zrozumieją prawdę, wierni w miłości będą przy Nim trwali: łaska bowiem i miłosierdzie dla Jego wybranych.</p><h3>Księga Psalmów - 112(111),1-2.5-6.7-8.9.</h3><p>Błogosławiony człowiek, który służy Panu <br />i wielką radość znajduje w Jego przykazaniach.<br />Potomstwo jego będzie potężne na ziemi, <br />dostąpi błogosławieństwa pokolenie prawych.<br />Dobrze się wiedzie człowiekowi, który z litości pożycza, <br />i swymi sprawami zarządza uczciwie.<br />Sprawiedliwy nigdy się nie zachwieje <br />i pozostanie w wiecznej pamięci.<br />Nie przelęknie się złej nowiny, <br />jego mocne serce zaufało Panu.<br />Jego wierne serce lękać się nie będzie <br />i spojrzy z wysoka na swych przeciwników.<br />Rozdaje i obdarza ubogich, <br />jego sprawiedliwość będzie trwała zawsze, <br />wywyższona z chwałą <br />będzie jego potęga.</p><h3>Ewangelia wg św. Jana - 12,24-26.</h3><p>Jezus powiedział do swoich uczniów: «Zaprawdę, zaprawdę, powiadam wam: Jeżeli ziarno pszenicy wpadłszy w ziemię nie obumrze, zostanie tylko samo, ale jeżeli obumrze, przynosi plon obfity.<br />Ten, kto kocha swoje życie, traci je, a kto nienawidzi swego życia na tym świecie, zachowa je na życie wieczne.<br />A kto by chciał Mi służyć, niech idzie za Mną, a gdzie Ja jestem, tam będzie i mój sługa. A jeśli ktoś Mi służy, uczci go mój Ojciec.</p><hr /><h3>Św. Wawrzyniec ()</h3><h3>Św. Hugon (biskua w Auxerre (+ 1136))</h3>"
	}, {
		"id": "11",
		"imagen": "Środa",
		"contenido": "<h3>Księga Powtórzonego Prawa - 34,1-12.</h3><p>Ze stepów Moabu Mojżesz wszedł na górę Nebo, na szczyt Pisga, naprzeciw Jerycha. Pan zaś pokazał mu całą ziemię Gilead aż po Dan,<br />całą – Neftalego, ziemię Efraima i Manassesa, całą krainę Judy aż po Morze Zachodnie,<br />Negeb, okręg doliny koło Jerycha, miasta palm, aż do Soaru.<br />Rzekł Pan do niego: «Oto kraj, który poprzysiągłem Abrahamowi, Izaakowi i Jakubowi tymi słowami: Dam go twemu potomstwu. Dałem ci go zobaczyć własnymi oczami, lecz tam nie wejdziesz».<br />Tam, w krainie Moabu, według postanowienia Pana, umarł Mojżesz, sługa Pański.<br />I pochowano go w dolinie krainy Moabu naprzeciw Bet-Peor, a nikt nie zna jego grobu aż po dziś dzień.<br />W chwili śmierci miał Mojżesz sto dwadzieścia lat, a wzrok jego nie był przyćmiony i siły go nie opuściły.<br />Izraelici opłakiwali Mojżesza na stepach Moabu przez trzydzieści dni. Potem skończyły się dni żałoby po Mojżeszu.<br />Jozue, syn Nuna, pełen był ducha mądrości, gdyż Mojżesz położył na niego ręce. Słuchali go Izraelici i czynili, jak im Pan rozkazał przez Mojżesza.<br />Nie powstał więcej w Izraelu prorok podobny do Mojżesza, który by poznał Pana twarzą w twarz,<br />ani równy we wszystkich znakach i cudach, które polecił mu Pan czynić w ziemi egipskiej wobec faraona, wszystkich sług jego i całego jego kraju;<br />ani równy mocą ręki i całą wielką grozą, jaką wywołał Mojżesz na oczach całego Izraela.</p><h3>Księga Psalmów - 66(65),1-3a.5a.8.16-17.</h3><p>Z radością sławcie Boga wszystkie ziemie,<br />opiewajcie chwałę Jego imienia, <br />cześć Mu wspaniałą oddajcie.<br />Powiedzcie Bogu: «Jak zadziwiające są Twe dzieła!»<br />Przyjdźcie i patrzcie na dzieła Boga, <br />zadziwiających rzeczy dokonał wśród ludzi!<br />Błogosławcie, ludy, naszemu Bogu <br />i rozgłaszajcie Jego chwałę.<br />Przyjdźcie i słuchajcie mnie wszyscy, <br />którzy boicie się Boga, <br />opowiem, co uczynił mej duszy.<br />Do Niego wołałem moimi ustami, <br />chwaliłem Go moim językiem.</p><h3>Ewangelia wg św. Mateusza - 18,15-20.</h3><p>Jezus powiedział do swoich uczniów: «Gdy brat twój zgrzeszy przeciw tobie, idź i upomnij go w cztery oczy. Jeśli cię usłucha, pozyskasz swego brata.<br />Jeśli zaś nie usłucha, weź z sobą jeszcze jednego albo dwóch, żeby na słowie dwóch albo trzech świadków oparła się cała sprawa.<br />Jeśli i tych nie usłucha, donieś Kościołowi. A jeśli nawet Kościoła nie usłucha, niech ci będzie jak poganin i celnik.<br />Zaprawdę, powiadam wam: Wszystko, co zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie.<br />Dalej, zaprawdę, powiadam wam: Jeśli dwóch z was na ziemi zgodnie o coś prosić będzie, to wszystko otrzymają od mojego Ojca, który jest w niebie.<br />Bo gdzie są dwaj albo trzej zebrani w imię moje, tam jestem pośród nich».</p><hr /><h3>Św. Filomena ()</h3><h3>Św. Klara z Asyżu (1193-1252) (założycielka klarysek)</h3>"
	}, {
		"id": "12",
		"imagen": "Czwartek",
		"contenido": "<h3>Księga Jozuego - 3,7-10a.11.13-17.</h3><p>Pan oznajmił Jozuemu: «Dziś pocznę wywyższać cię w oczach całego Izraela, aby poznano, że jak byłem z Mojżeszem, tak będę i z tobą.<br />Ty zaś dasz następujące polecenie kapłanom niosącym Arkę Przymierza: Skoro dojdziecie do brzegu wód Jordanu, w Jordanie się zatrzymajcie».<br />Zwrócił się następnie Jozue do Izraelitów: «Przybliżcie się i słuchajcie słów Pana, Boga waszego.<br />Po tym poznacie, rzekł Jozue, że Bóg żywy jest pośród was i że wypędzi z pewnością przed wami Kananejczyków.<br />Oto Arka Przymierza Pana całej ziemi przejdzie przed wami Jordan.<br />Skoro tylko stopy kapłanów niosących Arkę Pana, Boga całej ziemi, staną w wodzie Jordanu, oddzielą się wody Jordanu płynące z góry i staną jak jeden wał».<br />Gdy więc lud wyruszył ze swoich namiotów, by przeprawić się przez Jordan, kapłani niosący Arkę Przymierza szli na czele ludu.<br />Zaledwie niosący arkę przyszli nad Jordan, a nogi kapłanów niosących arkę zanurzyły się w wodzie przybrzeżnej – Jordan bowiem wezbrał aż po brzegi przez cały czas żniwa<br />– zatrzymały się wody płynące z góry i utworzyły jakby jeden wał na znacznej przestrzeni od miasta Adam leżącego w pobliżu Sartan, podczas gdy wody spływające do morza Araby, czyli Morza Słonego, oddzieliły się zupełnie, a lud przechodził naprzeciw Jerycha.<br />Kapłani niosący Arkę Przymierza Pańskiego stali mocno na suchym łożysku w środku Jordanu, a tymczasem cały Izrael szedł po suchej ziemi, aż wreszcie cały naród skończył przeprawę przez Jordan.</p><h3>Księga Psalmów - 114(113A),1-2.3-4.5-6.</h3><p>Gdy Izrael wychodził z Egiptu, <br />dom Jakuba od ludu obcego,<br />przybytkiem jego stał się Juda, <br />Izrael jego królestwem.<br />Ujrzało morze i uciekło, <br />Jordan bieg swój odwrócił.<br />Góry skakały jak barany, <br />pagórki niby jagnięta.<br />Cóż ci jest, morze, że uciekasz? <br />Czemu bieg swój odwracasz, Jordanie?<br />Góry, czemu skaczecie jak barany, <br />i niby jagnięta, pagórki?</p><h3>Ewangelia wg św. Mateusza - 18,21-35.19,1.</h3><p>Piotr podszedł do Jezusa i zapytał: «Panie, ile razy mam przebaczyć, jeśli mój brat zawini względem mnie? Czy aż siedem razy?»<br />Jezus mu odrzekł: «Nie mówię ci, że aż siedem razy, lecz aż siedemdziesiąt siedem razy.<br />Dlatego podobne jest królestwo niebieskie do króla, który chciał rozliczyć się ze swymi sługami.<br />Gdy zaczął się rozliczać, przyprowadzono mu jednego, który był mu winien dziesięć tysięcy talentów.<br />Ponieważ nie miał z czego ich oddać, pan kazał sprzedać go razem z żoną, dziećmi i całym jego mieniem, aby dług w ten sposób odzyskać.<br />Wtedy sługa upadł przed nim i prosił go: „Panie, okaż mi cierpliwość, a wszystko ci oddam”.<br />Pan ulitował się nad tym sługą, uwolnił go i dług mu darował.<br />Lecz gdy sługa ów wyszedł, spotkał jednego ze współsług, który mu był winien sto denarów. Chwycił go i zaczął dusić, mówiąc: „Oddaj, coś winien!”<br />Jego współsługa upadł przed nim i prosił go: „Okaż mi cierpliwość, a oddam tobie”.<br />On jednak nie chciał, lecz poszedł i wtrącił go do więzienia, dopóki nie odda długu.<br />Współsłudzy jego widząc, co się działo, bardzo się zasmucili. Poszli i opowiedzieli swemu panu wszystko, co zaszło.<br />Wtedy pan jego wezwał go przed siebie i rzekł mu: „Sługo niegodziwy! Darowałem ci cały ten dług, ponieważ mnie prosiłeś.<br />Czyż więc i ty nie powinieneś był ulitować się nad swoim współsługą, jak ja ulitowałem się nad tobą?”<br />I uniósłszy się gniewem, pan jego kazał wydać go katom, dopóki mu nie odda całego długu.<br />Podobnie uczyni wam Ojciec mój niebieski, jeżeli każdy z was nie przebaczy z serca swemu bratu».<br />Gdy Jezus dokończył tych mów, opuścił Galileę i przeniósł się w granice Judei za Jordan.</p><hr /><h3>Św. Joanna Franciszka de Chantal ()</h3><h3>Bł. Innocenty XI ()</h3>"
	}, {
		"id": "13",
		"imagen": "Piątek",
		"contenido": "<h3>Księga Jozuego - 24,1-13.</h3><p>Jozue zgromadził w Sychem wszystkie pokolenia Izraela. Wezwał też starszych Izraela, jego książąt, sędziów i zwierzchników, którzy się stawili przed Bogiem.<br />Jozue przemówił wtedy do całego narodu: «Tak mówi Pan, Bóg Izraela: Po drugiej stronie Rzeki mieszkali wasi przodkowie od starodawnych czasów: Terach, ojciec Abrahama i Nachora, którzy służyli bogom cudzym,<br />lecz Ja wziąłem ojca waszego Abrahama z kraju po drugiej stronie Rzeki i przeprowadziłem go przez całą ziemię Kanaan i rozmnożyłem ród jego, dając mu Izaaka.<br />Izaakowi dałem Jakuba i Ezawa, Ezawowi dałem w posiadanie górę Seir, Jakub i jego synowie wyruszyli do Egiptu.<br />Następnie powołałem Mojżesza i Aarona i ukarałem Egipt tym wszystkim, co sprawiłem pośrodku niego, a wtedy was wywiodłem.<br />Ja wyprowadziłem przodków waszych z Egiptu; i przybyliście nad morze; Egipcjanie ścigali przodków waszych na rydwanach i konno aż do Morza Czerwonego.<br />Wołali wtedy do Pana, i rozciągnął gęstą mgłę między wami i Egipcjanami, po czym sprowadził na nich morze – i przykryło ich. Widzieliście własnymi oczami, co uczyniłem w Egipcie. Potem przebywaliście długi czas na pustyni.<br />Zaprowadziłem was później do kraju Amorytów mieszkających za Jordanem; walczyli z wami, lecz Ja wydałem ich w wasze ręce. Zajęliście wtedy ich kraj, a Ja wytraciłem ich przed wami.<br />Również powstał Balak, syn Sippora, król Moabu, i walczył z Izraelem. Posłał też i wezwał Balaama, syna Beora, by wam złorzeczył.<br />Lecz Ja nie chciałem słuchać Balaama: musiał on was błogosławić, a Ja wybawiłem was z jego  rąk.<br />Przeprawiliście się następnie przez Jordan i przyszliście do Jerycha. Mieszkańcy Jerycha walczyli z wami, a również Amoryci, Peryzzyci, Kananejczycy, Chittyci, Girgaszyci, Chiwwici i Jebusyci, lecz wydałem ich w wasze ręce.<br />Wysłałem przed wami szerszenie, które wypędziły sprzed oblicza waszego dwóch królów amoryckich. Nie dokonało się to ani waszym mieczem, ani łukiem.<br />Dałem wam ziemię, około której nie trudziliście się, i miasta, których wy nie budowaliście, a w nich zamieszkaliście. Winnice i drzewa oliwne, których nie sadziliście, dają wam dziś pożywienie».</p><h3>Księga Psalmów - 136(135),1-3.16-18.21-22.24.</h3><p>Chwalcie Pana, bo jest dobry,<br />Chwalcie Boga nad bogami, <br />Chwalcie Pana nad panami,<br />bo Jego łaska na wieki.<br />I poprowadził swój lud przez pustynię.<br />On pobił wielkich królów,<br />On uśmiercił królów potężnych. <br />bo Jego łaska na wieki.<br />A ziemię ich dał na własność,<br />na własność swemu słudze, Izraelowi,<br />i uwolnił nas od wrogów, <br />bo Jego łaska na wieki.</p><h3>Ewangelia wg św. Mateusza - 19,3-12.</h3><p>Faryzeusze przystąpili do Jezusa, chcąc Go wystawić na próbę, i zadali Mu pytanie: «Czy wolno oddalić swoją żonę z jakiegokolwiek powodu?»<br />On odpowiedział: «Czy nie czytaliście, że Stwórca od początku stworzył ich jako mężczyznę i kobietę?<br />I rzekł: „Dlatego opuści człowiek ojca i matkę i złączy się ze swoją żoną, i będą oboje jednym ciałem”.<br />A tak już nie są dwoje, lecz jedno ciało. Co więc Bóg złączył, niech człowiek nie rozdziela».<br />Odparli Mu: «Czemu więc Mojżesz polecił dać jej list rozwodowy i odprawić ją?»<br />Odpowiedział im: «Przez wzgląd na zatwardziałość serc waszych pozwolił wam Mojżesz oddalać wasze żony; lecz od początku tak nie było.<br />A powiadam wam: Kto oddala swoją żonę – chyba że w wypadku nierządu – a bierze inną, popełnia cudzołóstwo. I kto oddaloną bierze za żonę, popełnia cudzołóstwo».<br />Rzekli Mu uczniowie: «Jeśli tak ma się sprawa człowieka z żoną, to nie warto się żenić».<br />Lecz On im odpowiedział: «Nie wszyscy to pojmują, lecz tylko ci, którym to jest dane.<br />Bo są niezdatni do małżeństwa, którzy z łona matki takimi się urodzili; i są niezdatni do małżeństwa, których ludzie takimi uczynili; a są także bezżenni, którzy ze względu na królestwo niebieskie sami zostali bezżenni. Kto może pojąć, niech pojmuje!»</p><hr /><h3>Św. Poncjan ()</h3><h3>Św. Kasjan (męczennik (+ 300))</h3>"
	}, {
		"id": "14",
		"imagen": "Sobota",
		"contenido": "<h3>Księga Jozuego - 24,14-29.</h3><p>Jozue przemówił do całego narodu: «Bójcie się Pana i służcie Mu ze szczerością i wiernością! Usuńcie bóstwa, którym służyli wasi przodkowie po drugiej stronie Rzeki i w Egipcie, a służcie Panu!<br />«Gdyby wam się nie podobało służyć Panu, rozstrzygnijcie dziś, komu służyć chcecie, czy bóstwom, którym służyli wasi przodkowie po drugiej stronie Rzeki, czy też bóstwom Amorytów, w których kraju zamieszkaliście. Ja sam i mój dom służyć chcemy Panu».<br />Naród wówczas odrzekł tymi słowami: «Dalecy jesteśmy od tego, abyśmy mieli opuścić Pana, a służyć cudzym bogom.<br />Czyż to nie Pan, Bóg nasz, wyprowadził nas i przodków naszych z ziemi egipskiej, z domu niewoli? Czyż nie On przed oczyma naszymi uczynił wielkie znaki i ochraniał nas przez całą drogę, którą szliśmy, i wśród wszystkich ludów, pomiędzy którymi przechodziliśmy?<br />Pan ponadto wypędził przed nami wszystkie te ludy wraz z Amorytami, którzy mieszkali w tym kraju. My również chcemy służyć Panu, bo On jest naszym Bogiem».<br />I rzekł Jozue do ludu: «Wy nie możecie służyć Panu, bo jest On Bogiem świętym i jest Bogiem zazdrosnym i nie przebaczy wam występków i grzechów.<br />Jeśli opuścicie Pana, aby służyć bogom obcym, ześle na was znów nieszczęścia, a choć przedtem dobrze wam czynił, wtedy sprowadzi zagładę».<br />Lecz lud odrzekł Jozuemu: «Nie! Chcemy służyć Panu».<br />Jozue odpowiedział ludowi: «Wy jesteście świadkami przeciw samym sobie, że wybraliście Pana, aby Mu służyć». I odpowiedzieli: «Jesteśmy świadkami».<br />«Teraz usuńcie cudzych bogów spośród was i zwróćcie serca wasze ku Panu, Bogu Izraela».<br />I odrzekł lud Jozuemu: «Panu, Bogu naszemu, chcemy służyć i głosu Jego chcemy słuchać».<br />Zawarł więc Jozue w tym dniu przymierze z ludem i nadał mu ustawę i nakaz w Sychem.<br />Jozue zapisał te słowa w księdze Prawa Bożego. Wziął potem wielki kamień i ustawił go tam pod terebintem, który jest w miejscu poświęconym Panu.<br />Następnie Jozue rzekł do zgromadzonego ludu: «Patrzcie, oto ten kamień będzie dla was świadkiem, ponieważ on słyszał wszystkie słowa, które Pan mówił do nas. Będzie on świadkiem przeciw wam, abyście się nie wyparli waszego Boga».<br />Wtedy Jozue odprawił lud i każdy pospieszył do swojej posiadłości.<br />Potem umarł Jozue, syn Nuna, sługa Pana, mając sto dziesięć lat.</p><h3>Księga Psalmów - 16(15),1-2a.5.7-8.11.</h3><p>Zachowaj mnie, Boże, bo chronię się do Ciebie,<br />mówię do Pana: „Ty jesteś Panem moim”.<br />Pan moim dziedzictwem i przeznaczeniem,  <br />to On mój los zabezpiecza.<br />Błogosławię Pana, który dał mi rozsądek, <br />bo serce napomina mnie nawet nocą.<br />Zawsze stawiam sobie Pana przed oczy,  <br />On jest po mojej prawicy, nic mną nie zachwieje.<br />Ty ścieżkę życia mi ukażesz,  <br />pełnię Twojej radości <br />i wieczne szczęście  <br />po Twojej prawicy.</p><h3>Ewangelia wg św. Mateusza - 19,13-15.</h3><p>Przynoszono do Jezusa dzieci, aby włożył na nie ręce i pomodlił się za nie; a uczniowie szorstko zabraniali im tego.<br />Lecz Jezus rzekł: «Dopuśćcie dzieci i nie przeszkadzajcie im przyjść do Mnie; do takich bowiem należy królestwo niebieskie».<br />Położył na nie ręce i poszedł stamtąd.</p><hr /><h3>Św. Maksymilian Maria Kolbe ()</h3><h3>Św. Ursyniusz (męczennik (+ koń. III w.))</h3>"
	}, {
		"id": "15",
		"imagen": "Niedziela",
		"contenido": "<h3>Apokalipsa św. Jana - 11,19a.12,1-6a.10ab.</h3><p>Świątynia Boga w niebie się otwarła i Arka Jego Przymierza ukazała się w Jego świątyni.<br />Potem ukazał się wielki znak na niebie: Niewiasta obleczona w słońce i księżyc pod jej stopami, a na jej głowie wieniec z gwiazd dwunastu.<br />Ukazał się też inny znak na niebie:<br />Oto wielki Smok ognisty; ma siedem głów i dziesięć rogów, a na głowach siedem diademów.<br />Ogon jego zmiata trzecią część gwiazd z nieba i rzucił je na ziemię. Smok stanął przed mającą urodzić Niewiastą, ażeby skoro porodzi, pożreć jej Dziecko.<br />I porodziła Syna - mężczyznę, który wszystkie narody będzie pasł rózgą żelazną. Dziecko jej zostało porwane do Boga i do Jego tronu.<br />Niewiasta zaś zbiegła na pustynię, gdzie ma miejsce przygotowane przez Boga.<br />I usłyszałem donośny głos mówiący w niebie:<br />«Teraz nastało zbawienie, potęga i królowanie Boga naszego i władza Jego Pomazańca».</p><h3>Księga Psalmów - 45(44),7.10-12.14-15.</h3><p>Tron Twój, Boże, trwa na wieki, <br />berłem sprawiedliwym berło Twego królestwa.<br />Córki królewskie wychodzą na spotkanie z tobą, <br />królowa w złocie z Ofiru stoi po twojej prawicy.<br />Posłuchaj, córko, spójrz i nakłoń ucha, <br />zapomnij o twym ludzie, o domu twego ojca.<br />Król pragnie twego piękna,  <br />on twoim panem, oddaj mu pokłon.<br />Córa królewska wchodzi pełna chwały,  <br />w złotogłów odziana.<br />W szacie wzorzystej prowadzą ją do króla, <br />za nią prowadzą do ciebie dziewice, jej druhny.</p><h3>Pierwszy list do Koryntian - 15,20-26.</h3><p>Bracia: Chrystus zmartwychwstał jako pierwszy spośród tych, co pomarli.<br />Ponieważ bowiem przez człowieka przyszła śmierć, przez Człowieka też dokona się zmartwychwstanie.<br />I jak w Adamie wszyscy umierają, tak też w Chrystusie wszyscy będą ożywieni,<br />lecz każdy według własnej kolejności. Chrystus jako pierwszy, potem ci, co należą do Chrystusa, w czasie Jego przyjścia.<br />Wreszcie nastąpi koniec, gdy przekaże królowanie Bogu i Ojcu i gdy pokona wszelką Zwierzchność, Władzę i Moc.<br />Trzeba bowiem, ażeby królował, aż \"położy wszystkich nieprzyjaciół pod swoje stopy\".<br />Jako ostatni wróg, zostanie pokonana śmierć.</p><h3>Ewangelia wg św. Łukasza - 1,39-56.</h3><p>W tym czasie Maryja wybrała się i poszła z pośpiechem w góry do pewnego miasta w pokoleniu Judy.<br />Weszła do domu Zachariasza i pozdrowiła Elżbietę.<br />Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę.<br />Wydała ona okrzyk i powiedziała: «Błogosławiona jesteś między niewiastami i błogosławiony jest owoc Twojego łona.<br />A skądże mi to, że Matka mojego Pana przychodzi do mnie?<br />Oto skoro głos Twego pozdrowienia zabrzmiał w moich uszach, poruszyło się z radości dzieciątko w moim łonie.<br />Błogosławiona jesteś, która uwierzyła, że spełnią się słowa powiedziane Jej od Pana».<br />Wtedy Maryja rzekła: «Wielbi dusza moja Pana,<br />i raduje się duch mój w Bogu, Zbawicielu moim.<br />Bo wejrzał na uniżenie swojej Służebnicy, <br />oto bowiem odtąd błogosławić mnie będą <br />wszystkie pokolenia.<br />Gdyż wielkie rzeczy uczynił mi Wszechmocny, <br />a Jego imię jest święte.<br />Jego miłosierdzie z pokolenia na pokolenie <br />nad tymi, co się Go boją.<br />Okazał moc swego ramienia, <br />rozproszył pyszniących się zamysłami serc swoich.<br />Strącił władców z tronu, a wywyższył pokornych.<br />Głodnych nasycił dobrami, a bogatych z niczym odprawił.<br />Ujął się za sługą swoim, Izraelem, <br />pomny na swe miłosierdzie.<br />jak przyobiecał naszym ojcom, <br />Abrahamowi i jego potomstwu na wieki.<br />Maryja pozostała u Elżbiety około trzech miesięcy; potem wróciła do domu.</p><hr /><h3>Św. Tarsycjusz ()</h3><h3>Bł. Aimon Taparelli (zakonnik (+ 1495))</h3>"
	}, {
		"id": "16",
		"imagen": "Poniedziałek",
		"contenido": "<h3>Księga Sędziów - 2,11-19.</h3><p>Izraelici czynili to, co złe w oczach Pana, i służyli Baalom.<br />Porzucili Boga swoich ojców, Jahwe, który ich wyprowadził z ziemi egipskiej, i poszli za cudzymi bogami, którzy należeli do ludów sąsiednich. Oddawali im pokłon i drażnili Pana.<br />Porzucili Pana i służyli Baalowi i Asztartom.<br />Wówczas zapłonął gniew Pana przeciwko Izraelitom, tak że wydał ich w ręce ciemięzców, którzy ich złupili, wydał ich na łup nieprzyjaciół, którzy ich otaczali, tak że nie mogli im się oprzeć.<br />We wszystkich ich poczynaniach ręka Pana była przeciwko nim na ich nieszczęście, jak to Pan przedtem im zapowiedział i jak im poprzysiągł. I tak spadł na nich ucisk ogromny.<br />Wówczas Pan wzbudził sędziów, by wybawili ich z ręki tych, którzy ich uciskali.<br />Ale i sędziów swoich nie słuchali, gdyż uprawiali nierząd z cudzymi bogami, oddawali im pokłon. Zboczyli szybko z drogi, po której kroczyli ich przodkowie, którzy słuchali przykazań Pana: ci tak nie postępowali.<br />Kiedy zaś Pan wzbudzał sędziów dla nich, Pan był z sędzią i wybawiał ich z ręki nieprzyjaciół, póki żył sędzia. Pan bowiem litował się, gdy jęczeli pod jarzmem swoich ciemięzców i prześladowców.<br />Lecz po śmierci sędziego odwracali się i czynili jeszcze gorzej niż ich przodkowie. Szli za cudzymi bogami, służyli im i pokłon im oddawali, nie wyrzekając się swych czynów ani drogi zatwardziałości.</p><h3>Księga Psalmów - 106(105),34-35.36-37.39-40.43ab.44.</h3><p>Izraelici nie wytępili narodów, <br />jak im to Pan nakazał,<br />Ojcowie nasi zmieszali się z poganami <br />i uczyli się postępować jak oni.<br />Poczęli czcić ich bałwany, <br />które stały się dla nich pułapką.<br />Składali w ofierze swych synów <br />i swoje córki złym duchom.<br />Splamili się swymi czynami <br />i dopuścili się wiarołomstwa przez swoje występki.<br />Gniew Pana zapłonął przeciw Jego ludowi, <br />aż poczuł wstręt do własnego dziedzictwa.<br />Uwalniał ich wiele razy,<br />oni zaś buntowali się przeciw Jego zamysłom.<br />Lecz wejrzał na ich utrapienie, <br />wysłuchał ich modlitwy.</p><h3>Ewangelia wg św. Mateusza - 19,16-22.</h3><p>Pewien człowiek podszedł do Jezusa i zapytał: «Nauczycielu, co dobrego mam czynić, aby otrzymać życie wieczne?»<br />Odpowiedział mu: «Dlaczego Mnie pytasz o dobro? Jeden tylko jest Dobry. A jeśli chcesz osiągnąć życie, zachowuj przykazania».<br />Zapytał Go: «Które?» Jezus odpowiedział: «Oto te: Nie zabijaj, nie cudzołóż, nie kradnij, nie zeznawaj fałszywie,<br />czcij ojca i matkę oraz miłuj swego bliźniego, jak siebie samego».<br />Odrzekł Mu młodzieniec: «Przestrzegałem tego wszystkiego, czego mi jeszcze brakuje?»<br />Jezus mu odpowiedział: «Jeśli chcesz być doskonały, idź, sprzedaj, co posiadasz, i rozdaj ubogim, a będziesz miał skarb w niebie. Potem przyjdź i chodź za Mną!»<br />Gdy młodzieniec usłyszał te słowa, odszedł zasmucony, miał bowiem wiele posiadłości.</p><hr /><h3>Św. Stefan I ()</h3><h3>Św. Eleuteriusz (biskup Auxerre (+ 561))</h3>"
	}, {
		"id": "17",
		"imagen": "Wtorek",
		"contenido": "<h3>Księga Sędziów - 6,11-24a.</h3><p>Oto przyszedł Anioł Pana i usiadł pod terebintem w Ofra, które należało do Joasza z rodu Abiezera. Gedeon, syn jego, młócił na klepisku zboże, aby je ukryć przed Madianitami.<br />I ukazał mu się Anioł Pański. «Pan jest z tobą – rzekł mu – dzielny wojowniku!»<br />Odpowiedział mu Gedeon: «Wybacz, Panie mój! Jeżeli Pan jest z nami, skąd pochodzi to wszystko, co się nam przydarza? Gdzie są te wszystkie dziwy, o których opowiadają nam ojcowie nasi, mówiąc: „Czyż Pan nie wywiódł nas z Egiptu?” A oto teraz Pan nas opuścił i oddał nas w ręce Madianitów».<br />Pan zaś zwrócił się ku niemu i rzekł do niego: «Idź z tą siłą, jaką posiadasz, i wybaw Izraela z rąk Madianitów. Czyż nie Ja ciebie posyłam?»<br />«Wybacz, Panie mój! – odpowiedział Mu – jakże wybawię Izraela? Ród mój jest najbiedniejszy w pokoleniu Manassesa, a ja jestem ostatni w domu mego ojca».<br />Pan mu odpowiedział: «Ponieważ Ja będę z tobą, pobijesz Madianitów, jakby to był jeden mąż».<br />Odrzekł Mu na to: «Jeżeli darzysz mnie życzliwością, daj mi jakiś znak, że to Ty mówisz ze mną.<br />Nie oddalaj się stąd, proszę Cię, aż wrócę do Ciebie. Przyniosę moją ofiarę i położę ją przed Tobą». A On na to: «Poczekam tu, aż wrócisz».<br />Gedeon, oddaliwszy się, przygotował koźlę ze stada, a z jednej efy mąki przaśne chleby. Włożył mięso do kosza, a polewkę do garnuszka i przyniósł to do Niego pod terebint i ofiarował.<br />Wówczas rzekł do niego Anioł Pański: «Weź mięso i chleby przaśne, połóż je na tej skale, a polewkę rozlej». Tak uczynił.<br />Wówczas Anioł Pański wyciągnął koniec laski, którą trzymał w ręku, dotknął nią mięsa i chlebów przaśnych, i wydobył się ogień ze skały. Strawił on mięso i chleby przaśne. Potem zniknął Anioł Pański sprzed jego oczu.<br />Zrozumiał Gedeon, że to był Anioł Pański, i rzekł: «Ach, Panie, Panie mój! Oto Anioła Pańskiego widziałem twarzą w twarz!»<br />Rzekł do niego Pan: «Pokój z tobą! Nie bój się niczego. Nie umrzesz».<br />Gedeon zbudował tam ołtarz dla Pana i nazwał go „Pan jest pokojem”.</p><h3>Księga Psalmów - 85(84),9.11-12.13-14.</h3><p>Będę słuchał tego, <br />co Pan Bóg mówi: <br />oto ogłasza pokój ludowi i swoim wyznawcom, <br />którzy zwracają się ku niemu swym sercem.<br />Łaska i wierność spotkają się z sobą,  <br />ucałują się sprawiedliwość i pokój.<br />Wierność z ziemi wyrośnie, <br />a sprawiedliwość spojrzy z nieba.<br />Pan sam szczęściem obdarzy, <br />a nasza ziemia wyda swój owoc.<br />Sprawiedliwość będzie kroczyć przed Nim, <br />a śladami Jego kroków zbawienie.</p><h3>Ewangelia wg św. Mateusza - 19,23-30.</h3><p>Jezus powiedział do swoich uczniów: «Zaprawdę, powiadam wam: Bogatemu trudno będzie wejść do królestwa niebieskiego.<br />Jeszcze raz wam powiadam: Łatwiej jest wielbłądowi przejść przez ucho igielne, niż bogatemu wejść do królestwa niebieskiego».<br />Gdy uczniowie to usłyszeli, bardzo się przerazili i pytali: «Któż więc może być zbawiony?»<br />Jezus spojrzał na nich i rzekł: «U ludzi to niemożliwe, lecz u Boga wszystko jest możliwe».<br />Wtedy Piotr rzekł do Niego: «Oto my opuściliśmy wszystko i poszliśmy za Tobą, cóż więc otrzymamy?»<br />Jezus zaś rzekł do nich: «Zaprawdę, powiadam wam: Przy odrodzeniu, gdy Syn Człowieczy zasiądzie na swym tronie chwały, wy, którzy poszliście za Mną, zasiądziecie również na dwunastu tronach, aby sądzić dwanaście szczepów Izraela.<br />I każdy, kto dla mego imienia opuści dom, braci, siostry, ojca, matkę, dzieci lub pole, stokroć tyle otrzyma i życie wieczne posiądzie na własność.<br />Wielu zaś pierwszych będzie ostatnimi, a ostatnich pierwszymi».</p><hr /><h3>Św. Jacek Odrowąż ()</h3><h3>Św. Joanna Delanoue (dziewica, zakonnica (+ 1736))</h3>"
	}, {
		"id": "18",
		"imagen": "Środa",
		"contenido": "<h3>Księga Sędziów - 9,6-15.</h3><p>Wszyscy możni miasta Sychem oraz cały gród Millo zgromadzili się i przyszedłszy pod dąb, gdzie stała stela w Sychem, ogłosili Abimeleka królem.<br />Doniesiono o tym Jotamowi, którzy poszedłszy, stanął na szczycie góry Garizim, a podniósłszy głos, tak do nich wołał: «Posłuchajcie mnie, możni Sychem, a Bóg usłyszy was także.<br />Zebrały się drzewa, aby namaścić króla nad sobą. Rzekły do oliwki: Króluj nad nami!<br />Odpowiedziała im oliwka: Czyż mam się wyrzec mojej oliwy, która służy czci bogów i ludzi, aby pójść i kołysać się ponad drzewami?<br />Z kolei zwróciły się drzewa do figowca: Chodź ty i króluj nad nami!<br />Odpowiedział im figowiec: Czyż mam się wyrzec mojej słodyczy i wybornego mego owocu, aby pójść i kołysać się ponad drzewami?<br />Następnie rzekły drzewa do krzewu winnego: Chodź ty i króluj nad nami!<br />Krzew winny im odpowiedział: Czyż mam się wyrzec mojego soku rozweselającego bogów i ludzi, aby pójść i kołysać się ponad drzewami?<br />Wówczas rzekły wszystkie drzewa do krzewu cierniowego: Chodź ty i króluj nad nami!<br />Odpowiedział krzew cierniowy drzewom: Jeśli naprawdę chcecie mnie namaścić na króla, chodźcie i odpoczywajcie w moim cieniu! A jeśli nie, niech ogień wyjdzie z krzewu cierniowego i spali cedry libańskie».</p><h3>Księga Psalmów - 21(20),2-3.4-5.6-7.</h3><p>Panie, król się weseli z Twojej potęgi <br />i z Twojej pomocy tak bardzo się cieszy.<br />Spełniłeś pragnienie jego serca <br />i nie odmówiłeś błaganiom warg jego.<br />Pomyślne błogosławieństwo wcześniej zesłałeś na niego, <br />szczerozłotą koronę włożyłeś mu na głowę.<br />Prosił Ciebie o życie, <br />Ty go obdarzyłeś długimi dniami na wieki i na zawsze.<br />Wielka jest jego chwała dzięki Twej pomocy, <br />ozdobiłeś go dostojeństwem i blaskiem.<br />Gdyż błogosławieństwem uczyniłeś go na wieki, <br />napełniłeś go radością Twojej obecności.</p><h3>Ewangelia wg św. Mateusza - 20,1-16a.</h3><p>Jezus opowiedział swoim uczniom następującą przypowieść: «Królestwo niebieskie podobne jest do gospodarza, który wyszedł wczesnym rankiem, aby nająć robotników do swej winnicy.<br />Umówił się z robotnikami o denara za dzień i posłał ich do winnicy.<br />Gdy wyszedł około godziny trzeciej, zobaczył innych, stojących na rynku bezczynnie,<br />i rzekł do nich: „Idźcie i wy do mojej winnicy, a co będzie słuszne, dam wam”.<br />Oni poszli. Wyszedłszy ponownie około godziny szóstej i dziewiątej, tak samo uczynił.<br />Gdy wyszedł około godziny jedenastej, spotkał innych stojących i zapytał ich: „Czemu tu stoicie cały dzień bezczynnie?”<br />Odpowiedzieli mu: „Bo nas nikt nie najął”. Rzekł im: „Idźcie i wy do winnicy”.<br />A gdy nadszedł wieczór, rzekł właściciel winnicy do swego rządcy: „Zwołaj robotników i wypłać im należność, począwszy od ostatnich aż do pierwszych”.<br />Przyszli najęci około jedenastej godziny i otrzymali po denarze.<br />Gdy więc przyszli pierwsi, myśleli, że więcej dostaną; lecz i oni otrzymali po denarze.<br />Wziąwszy go, szemrali przeciw gospodarzowi,<br />mówiąc: „Ci ostatni jedną godzinę pracowali, a zrównałeś ich z nami, którzy znosiliśmy ciężar dnia i spiekotę”.<br />Na to odrzekł jednemu z nich: „Przyjacielu, nie czynię ci krzywdy; czyż nie o denara umówiłeś się ze mną?<br />Weź, co twoje i odejdź. Chcę też i temu ostatniemu dać tak samo jak tobie.<br />Czy mi nie wolno uczynić ze swoim, co chcę? Czy na to złym okiem patrzysz, że ja jestem dobry?”<br />Tak ostatni będą pierwszymi, a pierwsi ostatnimi».</p><hr /><h3>Św. Helena ()</h3><h3>Bł. Sancja Szymkowiak (zakonnica)</h3>"
	}, {
		"id": "19",
		"imagen": "Czwartek",
		"contenido": "<h3>Księga Sędziów - 11,29-39a.</h3><p>Duch Pana był nad Jeftem, który przebiegał dzielnice Gileadu i Manassesa, przeszedł przez Mispa w Gileadzie, z Mispa w Gileadzie ruszył przeciwko Ammonitom.<br />Jefte złożył też ślub Panu: «Jeżeli sprawisz, że Ammonici wpadną w moje ręce,<br />wówczas ten, kto pierwszy wyjdzie od drzwi mego domu, gdy w pokoju będę wracał z pola walki z Ammonitami, będzie należał do Pana i złożę z niego ofiarę całopalną».<br />Wyruszył więc Jefte przeciw Ammonitom zmuszając ich do walki i Pan wydał ich w jego ręce.<br />Rozgromił ich na przestrzeni od Aroeru aż do okolic Minnit, co stanowi dwadzieścia miast, i dalej aż do Abel-Keramim. Była to klęska straszna. Ammonici zostali poniżeni przez Izraela.<br />Gdy potem wracał Jefte do Mispa, do swego domu, oto córka jego wyszła na spotkanie, tańcząc przy dźwiękach bębenków, a było to dziecko jedyne; nie miał bowiem prócz niej ani syna, ani córki.<br />Ujrzawszy ją, rozdarł swe szaty, mówiąc: «Ach, córko moja! Wielki ból mi sprawiasz! Ty też jesteś wśród tych, co mnie martwią! Oto bowiem nierozważnie złożyłem Panu ślub, którego nie będę mógł odmienić!»<br />Odpowiedziała mu ona: «Ojcze mój! Skoro ślubowałeś Panu, uczyń ze mną zgodnie z tym, co wyrzekłeś własnymi ustami, skoro Pan pozwolił ci dokonać pomsty na twoich wrogach, Ammonitach!»<br />Nadto rzekła do swego ojca: «Pozwól mi uczynić tylko to jedno: puść mnie na dwa miesiące, a ja udam się na góry z towarzyszkami moimi, aby opłakać moje dziewictwo».<br />«Idź!» - rzekł do niej. I pozwolił jej oddalić się na dwa miesiące. Poszła więc ona i towarzyszki jej i na górach opłakiwała swoje dziewictwo.<br />Minęły dwa miesiące i wróciła do swego ojca, który wypełnił na niej swój ślub.</p><h3>Księga Psalmów - 40(39),5.7-8a.8b-9.10.</h3><p>Szczęśliwy człowiek, <br />który nadzieję pokłada w Panu,<br />a nie naśladuje pysznych <br />i skłonnych do kłamstwa.<br />Nie chciałeś ofiary krwawej ani z płodów ziemi, <br />lecz otwarłeś mi uszy. <br />Nie żądałeś całopalenia i ofiary za grzechy.<br />Wtedy powiedziałem: „Oto przychodzę.<br />W zwoju księgi jest o mnie napisane: <br />Radością jest dla mnie pełnić Twoją wolę, mój Boże<br />a Twoje Prawo mieszka w moim sercu”.<br />Głosiłem Twą sprawiedliwość w wielkim zgromadzeniu <br />i nie powściągałem warg moich, <br />o czym Ty wiesz, Panie.</p><h3>Ewangelia wg św. Mateusza - 22,1-14.</h3><p>Jezus w przypowieściach mówił do arcykapłanów i starszych ludu:<br />«Królestwo niebieskie podobne jest do króla, który wyprawił ucztę weselną swemu synowi.<br />Posłał więc swoje sługi, żeby zaproszonych zwołali na ucztę, lecz ci nie chcieli przyjść.<br />Posłał jeszcze raz inne sługi z poleceniem: „Powiedzcie zaproszonym: Oto przygotowałem moją ucztę: woły i tuczne zwierzęta ubite i wszystko jest gotowe. Przyjdźcie na ucztę!”<br />Lecz oni zlekceważyli to i odeszli: jeden na swoje pole, drugi do swego kupiectwa,<br />a inni pochwycili jego sługi i znieważywszy, pozabijali.<br />Na to król uniósł się gniewem. Posłał swe wojska i kazał wytracić owych zabójców, a miasto ich spalić.<br />Wtedy rzekł swoim sługom: „Uczta wprawdzie jest gotowa, lecz zaproszeni nie byli jej godni.<br />Idźcie więc na rozstajne drogi i zaproście na ucztę wszystkich, których spotkacie”.<br />Słudzy ci wyszli na drogi i sprowadzili wszystkich, których napotkali: złych i dobrych. I sala zapełniła się biesiadnikami.<br />Wszedł król, żeby się przypatrzyć biesiadnikom, i zauważył tam człowieka, nieubranego w strój weselny.<br />Rzekł do niego: „Przyjacielu, jakże tu wszedłeś nie mając stroju weselnego?” Lecz on oniemiał.<br />Wtedy król rzekł sługom: „Zwiążcie mu ręce i nogi i wyrzućcie go na zewnątrz, w ciemności! Tam będzie płacz i zgrzytanie zębów”.<br />Bo wielu jest powołanych, lecz mało wybranych».</p><hr /><h3>Św. Jan Eudes ()</h3><h3>Śwśw. Agapius (Tekla, Tymoteusz, męczennicy (+ ok. 305))</h3>"
	}, {
		"id": "20",
		"imagen": "Piątek",
		"contenido": "<h3>Księga Rut - 1,1.3-6.14b-16.22.</h3><p>W czasach, gdy rządzili sędziowie, nastał głód w kraju. Z Betlejem judzkiego wyszedł pewien człowiek ze swoją żoną i swymi dwoma synami, aby osiedlić się w ziemi Moabu.<br />Ten człowiek, imieniem Elimelek, mąż Noemi, zmarł, a Noemi pozostała ze swymi dwoma synami.<br />Oni wzięli sobie za żony Moabitki: jedna nazywała się Orpa, druga nazywała się Rut. Mieszkali tam około dziesięciu lat.<br />Obaj synowie również zmarli, a kobieta pozostała, przeżywszy obu swych synów i swego męża.<br />Wyruszyła więc Noemi i z nią jej synowe, aby wrócić z ziemi Moabu, ponieważ usłyszała w ziemi Moabu, że Pan nawiedził swój lud, dając mu chleb.<br />Orpa ucałowała swoją teściową i wróciła do swego narodu, a Rut pozostała przy niej.<br />«Oto twoja szwagierka wróciła do swego narodu i do swego boga – powiedziała Noemi do Rut – wracaj i ty za twą szwagierką».<br />Odpowiedziała Rut: «Nie nalegaj na mnie, abym opuściła ciebie i abym odeszła od ciebie, gdyż: gdzie ty pójdziesz, tam ja pójdę, gdzie ty zamieszkasz, tam ja zamieszkam, twój naród będzie moim narodem, a twój Bóg będzie moim Bogiem».<br />Wróciła więc Noemi, a z nią była Rut Moabitka, jej synowa, która przyszła z ziemi Moabu. Przyszły zaś do Betlejem na początku żniw jęczmiennych.</p><h3>Księga Psalmów - 146(145),5-6.7.8-9a.9bc-10.</h3><p>Szczęśliwy, ten, kogo wspiera Bóg Jakuba,, <br />kto pokłada nadzieję w Panu Bogu, <br />On stworzył niebo i ziemię, i morze  <br />ze wszystkim, co w nich istnieje.<br />Bóg wiary dochowuje na wieki, <br />uciśnionym wymierza sprawiedliwość,<br />chlebem karmi głodnych, <br />wypuszcza na wolność uwięzionych.<br />Pan przywraca wzrok ociemniałym, <br />Pan dźwiga poniżonych, <br />Pan kocha sprawiedliwych,<br />Pan strzeże przybyszów.<br />Ochrania sierotę i wdowę,<br />lecz występnych kieruje na bezdroża.<br />Pan króluje na wieki,<br />Bóg twój, Syjonie, przez pokolenia.</p><h3>Ewangelia wg św. Mateusza - 22,34-40.</h3><p>Gdy faryzeusze posłyszeli, że Jezus zamknął usta saduceuszom, zebrali się razem,<br />a jeden z nich, uczony w Prawie, wystawiając Go na próbę, zapytał:<br />«Nauczycielu, które przykazanie w Prawie jest największe?»<br />On mu odpowiedział: «„Będziesz miłował Pana Boga swego całym swoim sercem, całą swoją duszą i całym swoim umysłem”.<br />To jest największe i pierwsze przykazanie.<br />Drugie podobne jest do niego: „Będziesz miłował swego bliźniego jak siebie samego”.<br />Na tych dwóch przykazaniach zawisło całe Prawo i Prorocy».</p><hr /><h3>Św. Bernard z Clairvaux ()</h3><h3>Św. Filibert (opat (+ 685))</h3>"
	}, {
		"id": "21",
		"imagen": "Sobota",
		"contenido": "<h3>Księga Rut - 2,1-3.8-11.4,13-17.</h3><p>Noemi miała powinowatego, krewnego jej męża, człowieka bardzo zamożnego z rodziny Elimeleka. Nazywał się Booz.<br />Powiedziała Rut Moabitka do Noemi: «Pozwól mi pójść na pole zbierać kłosy za tym, który będzie mnie darzył życzliwością». «Idź, moja córko» - odpowiedziała jej Noemi.<br />Rut wyszła więc i przyszła zbierać kłosy na polu za żniwiarzami, a przypadkiem tak się stało, że było to pole Booza, który był z rodu Elimeleka.<br />Powiedział Booz do Rut: «Słuchaj dobrze, moja córko! Nie chodź zbierać kłosów na innym polu i nie odchodź stąd, ale przyłącz się do moich dziewcząt.<br />Spójrz na pole, na którym pracują żniwiarze, idź za nimi. Oto kazałem młodym sługom, aby ci nie dokuczali. Kiedy będziesz miała pragnienie, idź do naczyń napić się tego, co będą czerpać młodzi słudzy».<br />Wtedy [Rut] upadła na twarz, oddając pokłon aż do ziemi, i zawołała: «Dlaczego darzysz mnie życzliwością, tak iż mnie uznajesz, choć jestem obca?»<br />Odpowiedział jej Booz: «Oznajmiono mi dokładnie to wszystko, co uczyniłaś swojej teściowej po śmierci swego męża: opuściłaś ojca swego i matkę swoją, i swoją ziemię rodzinną, a przyszłaś do narodu, którego przedtem nie znałaś».<br />Booz zaślubił więc Rut i stała się jego żoną. Gdy zbliżył się do niej, Pan sprawił, że poczęła i urodziła syna.<br />Kobiety mówiły do Noemi: «Niech będzie błogosławiony Pan, który nie pozwolił, aby dzisiaj zabrakło ci powinowatego z prawem wykupu. Imię jego będzie wspominane w Izraelu.<br />On będzie dla ciebie pociechą, będzie cię utrzymywał w twojej starości. Zrodziła go dla ciebie twoja synowa, która cię kocha, która dla ciebie jest warta więcej niż siedmiu synów».<br />Wzięła Noemi dziecko i położyła je na swym łonie. Ona też je wychowywała.<br />Sąsiadki nadały mu imię. Mówiły: «Narodził się syn dla Noemi», nadały mu imię Obed. On to jest ojcem Jessego, ojca Dawida.</p><h3>Księga Psalmów - 128(127),1-2.3.4.5.</h3><p>Szczęśliwy człowiek, który służy Panu <br />i chodzi Jego drogami.<br />Będziesz spożywał owoc pracy rąk swoich, <br />szczęście osiągniesz i dobrze ci będzie.<br />Małżonka twoja jak płodny szczep winny <br />w zaciszu twego domu. <br />Synowie twoi jak oliwne gałązki dokoła twego stołu.<br />Tak będzie błogosławiony człowiek, <br />który służy Panu.<br />Niech cię z Syjonu Pan błogosławi  <br />i obyś oglądał pomyślność Jeruzalem <br />przez wszystkie dni twego życia.</p><h3>Ewangelia wg św. Mateusza - 23,1-12.</h3><p>Jezus przemówił do tłumów i do swych uczniów tymi słowami:<br />«Na katedrze Mojżesza zasiedli uczeni w Piśmie i faryzeusze.<br />Czyńcie więc i zachowujcie wszystko, co wam polecą, lecz uczynków ich nie naśladujcie. Mówią bowiem, ale sami nie czynią.<br />Wiążą ciężary wielkie i nie do uniesienia i kładą je ludziom na ramiona, lecz sami palcem ruszyć ich nie chcą.<br />Wszystkie swe uczynki spełniają w tym celu, żeby się ludziom pokazać. Rozszerzają swoje filakterie i wydłużają frędzle u płaszczów.<br />Lubią zaszczytne miejsca na ucztach i pierwsze krzesła w synagogach.<br />Chcą, by ich pozdrawiano na rynkach i żeby ludzie nazywali ich Rabbi.<br />Otóż wy nie pozwalajcie nazywać się Rabbi, albowiem jeden jest wasz Nauczyciel, a wy wszyscy jesteście braćmi.<br />Nikogo też na ziemi nie nazywajcie waszym ojcem; jeden bowiem jest Ojciec wasz, Ten w niebie.<br />Nie chciejcie również, żeby was nazywano mistrzami, bo jeden jest tylko wasz Mistrz, Chrystus.<br />Największy z was niech będzie waszym sługą.<br />Kto się wywyższa, będzie poniżony, a kto się poniża, będzie wywyższony».</p><hr /><h3>Św. Pius X ()</h3><h3>Św. Kwadrat (biskup (+ III/IV w.))</h3>"
	}, {
		"id": "22",
		"imagen": "Niedziela",
		"contenido": "<h3>Księga Jozuego - 24,1-2a.15-17.18b.</h3><p>Jozue zgromadził w Sychem wszystkie pokolenia Izraela. Wezwał też starszych Izraela, jego książąt, sędziów i zwierzchników, którzy się stawili przed Bogiem.<br />Jozue przemówił wtedy do całego narodu:<br />«Gdyby wam się nie podobało służyć Panu, rozstrzygnijcie dziś, komu służyć chcecie, czy bóstwom, którym służyli wasi przodkowie po drugiej stronie Rzeki, czy też bóstwom Amorytów, w których kraju zamieszkaliście. Ja sam i mój dom służyć chcemy Panu».<br />Naród wówczas odrzekł tymi słowami: «Dalecy jesteśmy od tego, abyśmy mieli opuścić Pana, a służyć cudzym bogom.<br />Czyż to nie Pan, Bóg nasz, wyprowadził nas i przodków naszych z ziemi egipskiej, z domu niewoli? Czyż nie On przed oczyma naszymi uczynił wielkie znaki i ochraniał nas przez całą drogę, którą szliśmy, i wśród wszystkich ludów, pomiędzy którymi przechodziliśmy?<br />My również chcemy służyć Panu, bo On jest naszym Bogiem».</p><h3>Księga Psalmów - 34(33),2-3.16-17.18-19.20-21.22-23.</h3><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą pokorni i niech się weselą.<br />Oczy Pana zwrócone na sprawiedliwych, <br />uszy Jego otwarte na ich wołanie.<br />Pan zwraca swe oblicze przeciw zło czyniącym, <br />by pamięć o nich wymazać z ziemi.<br />Pan słyszy wołających o pomoc <br />i ratuje ich od wszelkiej udręki.<br />Pan jest blisko ludzi skruszonych w sercu, <br />ocala upadłych na duchu.<br />Liczne są nieszczęścia, które cierpi sprawiedliwy, <br />ale Pan go ze wszystkich wybawia.<br />On czuwa nad każdą jego kością <br />i żadna z nich nie zostanie złamana.<br />Zło sprowadza śmierć na przewrotnego, <br />wrogów sprawiedliwego spotka kara.<br />Pan odkupi dusze sług swoich, <br />nie zazna kary, kto się do Niego ucieka.</p><h3>List do Efezjan - 5,21-32.</h3><p>Bracia: Bądźcie sobie wzajemnie poddani w bojaźni Chrystusowej.<br />Żony niechaj będą poddane swym mężom, jak Panu,<br />bo mąż jest głową żony, jak i Chrystus – Głową Kościoła: On – Zbawca Ciała.<br />Lecz jak Kościół poddany jest Chrystusowi, tak i żony mężom – we wszystkim.<br />Mężowie, miłujcie żony, bo i Chrystus umiłował Kościół i wydał za niego samego siebie,<br />aby go uświęcić, oczyściwszy obmyciem wodą, któremu towarzyszy słowo,<br />aby samemu sobie przedstawić Kościół jako chwalebny, niemający skazy czy zmarszczki, czy czegoś podobnego, lecz aby był święty i nieskalany.<br />Mężowie powinni miłować swoje żony, tak jak własne ciało. Kto miłuje swoją żonę, siebie samego miłuje.<br />Przecież nigdy nikt nie odnosił się z nienawiścią do własnego ciała, lecz każdy je żywi i pielęgnuje, jak i Chrystus — Kościół,<br />bo jesteśmy członkami Jego Ciała.<br />Dlatego opuści człowiek ojca i matkę, a połączy się z żoną swoją, i będą dwoje jednym ciałem.<br />Tajemnica to wielka, a ja mówię: w odniesieniu do Chrystusa i do Kościoła.</p><h3>Ewangelia wg św. Jana - 6,54.60-69.</h3><p>W synagodze w Kafarnaum Jezus powiedział: «Ciało moje jest prawdziwym pokarmem, a Krew moja jest prawdziwym napojem».<br />Wielu spośród Jego uczniów, którzy to usłyszeli, wielu mówiło: «Trudna jest ta mowa. Któż jej może słuchać?»<br />Jezus jednak świadom tego, że uczniowie Jego na to szemrali, rzekł do nich: «To was gorszy?<br />A gdy ujrzycie Syna Człowieczego wstępującego tam, gdzie był przedtem?<br />To Duch daje życie; ciało na nic się nie zda. Słowa, które Ja wam powiedziałem, są duchem i są życiem.<br />Lecz pośród was są tacy, którzy nie wierzą». Jezus bowiem od początku wiedział, którzy nie wierzą, i kto ma Go wydać.<br />Rzekł więc: «Oto dlaczego wam powiedziałem: Nikt nie może przyjść do Mnie, jeżeli mu to nie zostało dane przez Ojca».<br />Od tego czasu wielu uczniów Jego odeszło i już z Nim nie chodziło.<br />Rzekł więc Jezus do Dwunastu: «Czyż i wy chcecie odejść?»<br />Odpowiedział Mu Szymon Piotr: «Panie, do kogóż pójdziemy? Ty masz słowa życia wiecznego.<br />A my uwierzyliśmy i poznaliśmy, że Ty jesteś Świętym Bożym».</p><hr /><h3>Św. Jan Kemble i Św. Jan Wali ()</h3><h3>Bł. Tymoteusz z Montecchio (kapłan, zakonnik (+ 1504))</h3>"
	}, {
		"id": "23",
		"imagen": "Poniedziałek",
		"contenido": "<h3>Pierwszy list do Tesaloniczan - 1,1-5.8b-10.</h3><p>Paweł, Sylwan i Tymoteusz do Kościoła Tesaloniczan w Bogu Ojcu i Panu Jezusie Chrystusie. Łaska wam i pokój!<br />Zawsze dziękujemy Bogu za was wszystkich, wspominając o was nieustannie w naszych modlitwach,<br />pomni przed Bogiem i Ojcem naszym na wasze dzieło wiary, na trud miłości i na wytrwałą nadzieję w Panu naszym Jezusie Chrystusie.<br />Wiemy, bracia przez Boga umiłowani, o wybraniu waszym,<br />bo nasze głoszenie Ewangelii wśród was nie dokonało się samym tylko słowem, lecz mocą i działaniem Ducha Świętego oraz wielką siłą przekonania. Wiecie bowiem, jacy dla was byliśmy, przebywając wśród was.<br />Wasza wiara w Boga wszędzie dała się poznać, tak że nawet nie potrzebujemy o tym mówić.<br />Albowiem oni sami opowiadają o nas, jakiego to przyjęcia doznaliśmy od was i jak nawróciliście się od bożków do Boga, by służyć Bogu żywemu i prawdziwemu<br />i oczekiwać z niebios jego Syna, którego wskrzesił z martwych, Jezusa, naszego wybawcę od nadchodzącego gniewu.</p><h3>Księga Psalmów - 149(148),1-2.3-4.5-6a.9b.</h3><p>Śpiewajcie Panu pieśń nową; <br />głoście Jego chwałę w zgromadzeniu świętych.<br />Niech się Izrael cieszy swym Stwórcą, <br />a synowie Syjonu radują się swym Królem.<br />Niech imię Jego czczą tańcem, <br />niech grają Mu na bębnie i cytrze.<br />Bo Pan lud swój miłuje, <br />pokornych wieńczy zwycięstwem.<br />Niech święci cieszą się w chwale, <br />niech się weselą przy uczcie niebieskiej.<br />Chwała Boża niech będzie w ich ustach;<br />to jest chwałą wszystkich Jego świętych.</p><h3>Ewangelia wg św. Mateusza - 23,13-22.</h3><p>Jezus przemówił tymi słowami:<br />«Biada wam, uczeni w Piśmie i faryzeusze obłudnicy, bo zamykacie królestwo niebieskie przed ludźmi. Wy sami nie wchodzicie i nie pozwalacie wejść tym, którzy do niego idą.<br />Biada wam, uczeni w Piśmie i faryzeusze obłudnicy, bo przemierzacie morze i ziemię, żeby pozyskać jednego współwyznawcę. A gdy się nim stanie, czynicie go dwakroć bardziej winnym piekła niż wy sami.<br />Biada wam, przewodnicy ślepi, którzy mówicie: „Kto by przysiągł na przybytek, to nic nie znaczy; lecz kto by przysiągł na złoto przybytku, ten jest związany przysięgą”.<br />Głupi i ślepi! Cóż bowiem jest ważniejsze, złoto czy przybytek, który uświęca złoto?<br />Dalej: „Kto by przysiągł na ołtarz, to nic nie znaczy; lecz kto by przysiągł na ofiarę, która jest na nim, ten jest związany przysięgą”.<br />Ślepcy! Cóż bowiem jest ważniejsze, ofiara czy ołtarz, który uświęca ofiarę?<br />Kto więc przysięga na ołtarz, przysięga na niego i na wszystko, co na nim leży.<br />A kto przysięga na przybytek, przysięga na niego i na Tego, który w nim mieszka.<br />A kto przysięga na niebo, przysięga na tron Boży i na Tego, który na nim zasiada».</p><hr /><h3>Św. Róża z Limy ()</h3><h3>Bł. Wiktor (biskup (+ V w.))</h3>"
	}, {
		"id": "24",
		"imagen": "Wtorek",
		"contenido": "<h3>Apokalipsa św. Jana - 21,9b-14.</h3><p>Anioł tak się do mnie odezwał: „Chodź, ukażę ci Oblubienicę, Małżonkę Baranka”.<br />I uniósł mnie w zachwyceniu na górę wielką i wyniosłą, i ukazał mi Miasto Święte, Jeruzalem, zstępujące z nieba od Boga,<br />mające chwałę Boga. Źródło jego światła podobne do kamienia drogocennego, jakby do jaspisu o przejrzystości kryształu:<br />Miało ono mur wielki i wysoki, miało dwanaście bram, a na bramach – dwunastu aniołów i wypisane imiona, które są imionami dwunastu szczepów synów Izraela.<br />Od wschodu trzy bramy i od północy trzy bramy, i od południa trzy bramy, i od zachodu trzy bramy.<br />A mur Miasta ma dwanaście warstw fundamentu, a na nich dwanaście imion dwunastu Apostołów Baranka.</p><h3>Księga Psalmów - 145(144),10-11.12-13ab.17-18.</h3><p>Niech Cię wielbią, Panie, wszystkie Twoje dzieła <br />i niech Cię błogosławią Twoi wyznawcy.<br />Niech mówią o chwale Twojego królestwa <br />i niech głoszą Twoją potęgę.<br />Aby synom ludzkim oznajmić Twoją potęgę <br />i wspaniałość chwały Twojego królestwa.<br />Królestwo Twoje królestwem wszystkich wieków,<br />przez wszystkie pokolenia Twoje panowanie.<br />Pan jest sprawiedliwy na wszystkich swych drogach <br />i łaskawy we wszystkich swoich dziełach.<br />Pan jest blisko wszystkich, którzy Go wzywają, <br />wszystkich wzywających Go szczerze.</p><h3>Ewangelia wg św. Jana - 1,45-51.</h3><p>Filip spotkał Natanaela i powiedział do niego: «Znaleźliśmy Tego, o którym pisał Mojżesz w Prawie i Prorocy, Jezusa, syna Józefa z Nazaretu».<br />Rzekł do niego Natanael: «Czyż może być co dobrego z Nazaretu?» Odpowiedział mu Filip: «Chodź i zobacz».<br />Jezus ujrzał, jak Natanael podchodzi do Niego, i powiedział o nim: «Oto prawdziwy Izraelita, w którym nie ma podstępu».<br />Powiedział do Niego Natanael: «Skąd mnie znasz?» Odrzekł mu Jezus: «Widziałem cię, zanim cię zawołał Filip, gdy byłeś pod figowcem».<br />Odpowiedział Mu Natanael: «Rabbi, Ty jesteś Synem Bożym, Ty jesteś Królem Izraela!»<br />Odparł mu Jezus: «Czy dlatego wierzysz, że powiedziałem ci: Widziałem cię pod figowcem? Zobaczysz jeszcze więcej niż to».<br />Potem powiedział do niego: «Zaprawdę, zaprawdę, powiadam wam: Ujrzycie niebiosa otwarte i aniołów Bożych wstępujących i zstępujących na Syna Człowieczego».</p><hr /><h3>Św. Bartłomiej Apostoł ()</h3><h3>Św. Maria Michaela (dziewica, zakonnica (+ 1856))</h3>"
	}, {
		"id": "25",
		"imagen": "Środa",
		"contenido": "<h3>Pierwszy list do Tesaloniczan - 2,9-13.</h3><p>Pamiętacie przecież, bracia, naszą pracę i trud. Pracowaliśmy dniem i nocą, aby nikomu z was nie być ciężarem.<br />Tak to wśród was głosiliśmy Ewangelię Bożą. Sami jesteście świadkami, i Bóg także, jak bogobojnie, sprawiedliwie i nienagannie zachowaliśmy się pośród was, wierzących.<br />Przecież wiecie, że każdego z was – jak ojciec swe dzieci – prosiliśmy, zachęcaliśmy i zaklinaliśmy,<br />abyście postępowali w sposób godny Boga, który was wzywa do swego królestwa i chwały.<br />Dlatego nieustannie dziękujemy Bogu, bo gdy przejęliście słowo Boże, usłyszane od nas, przyjęliście je nie jako słowo ludzkie, ale jako to, czym jest naprawdę – jako słowo Boga, który działa w was, wierzących.</p><h3>Księga Psalmów - 139(138),7-8.9-10.11-12ab.</h3><p>Gdzie ucieknę przed duchem Twoim? <br />Gdzie oddalę się od Twego oblicza?<br />Jeśli wstąpię do nieba, Ty tam jesteś, <br />jesteś przy mnie, gdy położę się w Otchłani.<br />Gdybym wziął skrzydła jutrzenki, <br />gdybym zamieszkał na krańcu morza,<br />tam również będzie mnie wiodła Twa ręka <br />i podtrzyma mnie Twoja prawica.<br />Jeśli powiem: «Niech więc mnie ciemność zasłoni  <br />i noc mnie otoczy jak światło»,<br />to nawet mrok nie będzie dla Ciebie ciemny,<br />a noc jak dzień będzie jasna.</p><h3>Ewangelia wg św. Mateusza - 23,27-32.</h3><p>Jezus przemówił tymi słowami: «Biada wam, uczeni w Piśmie i faryzeusze obłudnicy, bo podobni jesteście do grobów pobielanych, które z zewnątrz wyglądają pięknie, lecz wewnątrz pełne są kości trupich i wszelkiego plugastwa.<br />Tak i wy z zewnątrz wydajecie się ludziom sprawiedliwi, lecz wewnątrz pełni jesteście obłudy i nieprawości.<br />Biada wam, uczeni w Piśmie i faryzeusze obłudnicy, bo budujecie groby prorokom i zdobicie grobowce sprawiedliwych<br />oraz mówicie: „Gdybyśmy żyli za czasów naszych przodków, nie bylibyśmy ich wspólnikami w zabójstwie proroków”.<br />Przez to sami przyznajecie, że jesteście potomkami tych, którzy mordowali proroków.<br />Dopełnijcie i wy miary waszych przodków!»</p><hr /><h3>Św. Józef Kalasanty ()</h3><h3>Św. Ludwik IX ()</h3>"
	}, {
		"id": "26",
		"imagen": "Czwartek",
		"contenido": "<h3>Księga Izajasza - 2,2-5.</h3><p>Stanie się na końcu czasów, że góra świątyni Pańskiej stanie mocno na wierzchu gór i wystrzeli ponad pagórki. Wszystkie narody do niej popłyną,<br />mnogie ludy pójdą i rzekną: «Chodźcie, wstąpmy na górę Pańską do świątyni Boga Jakuba. Niech nas nauczy dróg swoich, byśmy kroczyli Jego ścieżkami. Bo Prawo wyjdzie z Syjonu i słowo Pańskie – z Jeruzalem».<br />On będzie rozjemcą pomiędzy ludami i wyda wyroki dla licznych narodów. Wtedy swe miecze przekują na lemiesze, a swoje włócznie na sierpy. Naród przeciw narodowi nie podniesie miecza, nie będą się więcej zaprawiać do wojny.<br />Chodźcie, domu Jakuba, postępujmy w światłości Pańskiej!</p><h3>Księga Psalmów - 48(47),2-3ab.9-11.13-15.</h3><p>Wielki jest Pan i godzien wielkiej chwały <br />w mieście Boga naszego.<br />Święta Jego góra, wspaniałe wzniesienie,<br />radością jest całej ziemi.<br />Co słyszeliśmy, to zobaczyliśmy<br />w mieście Pana Zastępów,<br />w mieście naszego Boga.<br />Bóg je umacnia na wieki.<br />Rozważamy, Boże, łaskawość Twoją<br />we wnętrzu Twojej świątyni.<br />Jak imię Twe, Boże, <br />tak i chwała Twoja sięga po krańce ziemi.<br />Prawica Twoja pełna jest sprawiedliwości.<br />Obejdźcie dokoła Syjon, <br />policzcie jego wieże.<br />By opowiedzieć przyszłym pokoleniom,<br />że Bóg jest naszym Bogiem na wieki.</p><h3>List do Galatów - 4,4-7.</h3><p>Bracia: Gdy nadeszła pełnia czasu, zesłał Bóg swego Syna, zrodzonego z Niewiasty, zrodzonego pod Prawem,<br />aby wykupił tych, którzy podlegali Prawu, abyśmy mogli otrzymać przybrane synostwo.<br />Na dowód tego, że jesteście synami, Bóg wysłał do serc naszych Ducha Syna swego, który woła: „Abba, Ojcze!”<br />A zatem nie jesteś już niewolnikiem, lecz synem. Jeżeli zaś synem, to i dziedzicem z woli Bożej.</p><h3>Ewangelia wg św. Jana - 2,1-11.</h3><p>W Kanie Galilejskiej odbywało się wesele i była tam Matka Jezusa.<br />Zaproszono na to wesele także Jezusa i Jego uczniów.<br />A kiedy zabrakło wina, Matka Jezusa mówi do Niego: «Nie mają już wina».<br />Jezus Jej odpowiedział: «Czyż to moja lub Twoja sprawa, Niewiasto? Jeszcze nie nadeszła moja godzina».<br />Wtedy Matka Jego powiedziała do sług: «Zróbcie wszystko, cokolwiek wam powie».<br />Stało zaś tam sześć stągwi kamiennych przeznaczonych do żydowskich oczyszczeń, z których każda mogła pomieścić dwie lub trzy miary.<br />Rzekł do nich Jezus: «Napełnijcie stągwie wodą». I napełnili je aż po brzegi.<br />Potem do nich powiedział: «Zaczerpnijcie teraz i zanieście staroście weselnemu». Ci zaś zanieśli.<br />A gdy starosta weselny skosztował wody, która stała się winem, i nie wiedział, skąd ono pochodzi, ale słudzy, którzy czerpali wodę, wiedzieli, przywołał pana młodego<br />i powiedział do niego: «Każdy człowiek stawia najpierw dobre wino, a gdy się napiją, wówczas gorsze. Ty zachowałeś dobre wino aż do tej pory».<br />Taki to początek znaków uczynił Jezus w Kanie Galilejskiej. Objawił swoją chwałę i uwierzyli w Niego Jego uczniowie.</p><hr /><h3>Bł. Maria od Jezusa Ukrzyżowanego Baouardy ()</h3><h3>Św. Zefiryn (biskup, męczennik (+ 217))</h3>"
	}, {
		"id": "27",
		"imagen": "Piątek",
		"contenido": "<h3>Pierwszy list do Tesaloniczan - 4,1-8.</h3><p>Bracia, prosimy was i napominamy w Panu Jezusie: zgodnie z tym, co od nas przejęliście o sposobie postępowania i podobania się Bogu – jak już zresztą postępujecie – stawajcie się coraz doskonalszymi!<br />Wiecie przecież, jakie nakazy daliśmy wam przez Pana Jezusa.<br />Albowiem wolą Bożą jest wasze uświęcenie: powstrzymywanie się od rozpusty,<br />aby każdy umiał utrzymywać ciało własne w świętości i we czci,<br />a nie w pożądliwej namiętności, jak to czynią nie znający Boga poganie.<br />Niech nikt w tej sprawie nie wykracza i nie oszukuje brata swego, albowiem jak wam to przedtem powiedzieliśmy, zapewniając uroczyście: Bóg jest mścicielem tego wszystkiego.<br />Nie powołał nas Bóg do nieczystości, ale do świętości.<br />A więc kto to odrzuca, nie człowieka odrzuca, lecz Boga, który przecież daje wam swego Ducha Świętego.</p><h3>Księga Psalmów - 97(96),1.2b.5-6.10.11-12.</h3><p>Pan króluje, wesel się, ziemio, <br />radujcie się, liczne wyspy!<br />Prawo i sprawiedliwość  <br />podstawą Jego tronu.<br />Góry jak wosk topnieją przed obliczem Pana, <br />przed obliczem władcy całej ziemi.<br />Jego sprawiedliwość rozgłaszają niebiosa, <br />a wszystkie ludy widzą Jego chwałę.<br />Pan tych miłuje, <br />którzy zła nienawidzą, <br />On strzeże życia swoich świętych,  <br />wyrywa ich z rąk grzeszników.<br />Światło wschodzi dla sprawiedliwego <br />i radość dla ludzi prawego serca.<br />Radujcie się w Panu, sprawiedliwi, <br />i sławcie Jego święte imię.</p><h3>Ewangelia wg św. Mateusza - 25,1-13.</h3><p>Jezus opowiedział swoim uczniom tę przypowieść: «Podobne będzie królestwo niebieskie do dziesięciu panien, które wzięły swoje lampy i wyszły na spotkanie pana młodego.<br />Pięć z nich było nierozsądnych, a pięć roztropnych.<br />Nierozsądne wzięły lampy, ale nie wzięły z sobą oliwy.<br />Roztropne zaś razem z lampami zabrały również oliwę w naczyniach.<br />Gdy się pan młody opóźniał, senność ogarnęła wszystkie i posnęły.<br />Lecz o północy rozległo się wołanie: „Pan młody idzie, wyjdźcie mu na spotkanie!”<br />Wtedy powstały wszystkie owe panny i opatrzyły swe lampy.<br />A nierozsądne rzekły do roztropnych: „Użyczcie nam swej oliwy, bo nasze lampy gasną”.<br />Odpowiedziały roztropne: „Mogłoby i nam, i wam nie wystarczyć. Idźcie raczej do sprzedających i kupcie sobie”.<br />Gdy one szły kupić, nadszedł pan młody. Te, które były gotowe, weszły z nim na ucztę weselną, i drzwi zamknięto.<br />W końcu nadchodzą i pozostałe panny, prosząc: „Panie, panie, otwórz nam!”<br />Lecz on odpowiedział: „Zaprawdę, powiadam wam, nie znam was”.<br />Czuwajcie więc, bo nie znacie dnia ani godziny».</p><hr /><h3>Św. Monika ()</h3><h3>Śwśw. Rufus (Karpofor, męczennicy (+ III/IV w.))</h3>"
	}, {
		"id": "28",
		"imagen": "Sobota",
		"contenido": "<h3>Pierwszy list do Tesaloniczan - 4,9-11.</h3><p>Bracia: Nie jest rzeczą konieczną, abyśmy wam pisali o miłości braterskiej, albowiem Bóg was samych naucza, byście się wzajemnie miłowali.<br />Czynicie to przecież w stosunku do wszystkich braci w całej Macedonii.<br />Zachęcam was jedynie, bracia, abyście coraz bardziej się doskonalili i starali zachować spokój, spełniać własne obowiązki i pracować własnymi rękami, jak to wam przykazaliśmy.</p><h3>Księga Psalmów - 98(97),1.7-8.9.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Niech szumi morze i wszystko, co w nim żyje, <br />krąg ziemi i jego mieszkańcy.<br />Rzeki niech klaszczą w dłonie, <br />góry niech razem wołają z radości.<br />W obliczu Pana, który nadchodzi,  <br />aby osądzić ziemię. <br />On będzie sądził świat sprawiedliwie <br />i ludy według słuszności.</p><h3>Ewangelia wg św. Mateusza - 25,14-30.</h3><p>Jezus opowiedział swoim uczniom następującą przypowieść: «Podobnie jest z królestwem niebieskim jak z pewnym człowiekiem, który mając się udać w podróż, przywołał swoje sługi i przekazał im swój majątek.<br />Jednemu dał pięć talentów, drugiemu dwa, trzeciemu jeden, każdemu według jego zdolności, i odjechał. Zaraz<br />ten, który otrzymał pięć talentów, poszedł, puścił je w obieg i zyskał drugie pięć.<br />Tak samo i ten, który dwa otrzymał; on również zyskał drugie dwa.<br />Ten zaś, który otrzymał jeden, poszedł i rozkopawszy ziemię, ukrył pieniądze swego pana.<br />Po dłuższym czasie powrócił pan owych sług i zaczął rozliczać się z nimi.<br />Wówczas przyszedł ten, który otrzymał pięć talentów. Przyniósł drugie pięć i rzekł: „Panie, przekazałeś mi pięć talentów, oto drugie pięć talentów zyskałem”.<br />Rzekł mu pan: „Dobrze, sługo dobry i wierny! Byłeś wierny w rzeczach niewielu, nad wieloma cię postawię: wejdź do radości twego pana!”<br />Przyszedł również i ten, który otrzymał dwa talenty, mówiąc: „Panie, przekazałeś mi dwa talenty, oto drugie dwa talenty zyskałem”.<br />Rzekł mu pan: „Dobrze, sługo dobry i wierny! Byłeś wierny w rzeczach niewielu, nad wieloma cię postawię: wejdź do radości twego pana!”<br />Przyszedł i ten, który otrzymał jeden talent, i rzekł: „Panie, wiedziałem, że jesteś człowiekiem twardym: żniesz tam, gdzie nie posiałeś, i zbierasz tam, gdzie nie rozsypałeś.<br />Bojąc się więc, poszedłem i ukryłem twój talent w ziemi. Oto masz swoją własność!”<br />Odrzekł mu pan jego: „Sługo zły i gnuśny! Wiedziałeś, że żnę tam, gdzie nie posiałem, i zbieram tam, gdzie nie rozsypałem.<br />Powinieneś więc był oddać moje pieniądze bankierom, a ja po powrocie byłbym z zyskiem odebrał swoją własność.<br />Dlatego odbierzcie mu ten talent, a dajcie temu, który ma dziesięć talentów.<br />Każdemu bowiem, kto ma, będzie dodane, tak że nadmiar mieć będzie. Temu zaś, kto nie ma, zabiorą nawet to, co ma.<br />A sługę nieużytecznego wyrzućcie na zewnątrz – w ciemności! Tam będzie płacz i zgrzytanie zębów”».</p><hr /><h3>Św. Augustyn ()</h3><h3>Św. Hermes (męczennik (+ III w.))</h3>"
	}, {
		"id": "29",
		"imagen": "Niedziela",
		"contenido": "<h3>Księga Powtórzonego Prawa - 4,1-2.6-8.</h3><p>Mojżesz powiedział do ludu: «A teraz, Izraelu, słuchaj praw i nakazów, które uczę was wypełniać, abyście żyli i doszli do posiadania ziemi, którą wam daje Pan, Bóg waszych ojców.<br />Nic nie dodacie do tego, co ja wam nakazuję, i nic z tego nie odejmiecie, zachowując nakazy Pana, Boga waszego, które na was nakładam.<br />Strzeżcie ich i wypełniajcie je, bo one są waszą mądrością i umiejętnością w oczach narodów, które usłyszawszy o tych prawach powiedzą: „Z pewnością ten wielki naród to lud mądry i rozumny”.<br />Bo któryż wielki naród ma bogów tak bliskich, jak Pan, Bóg nasz, ilekroć Go wzywamy?<br />Któryż naród wielki ma prawa i nakazy tak sprawiedliwe, jak całe to Prawo, które ja wam dziś daję?»</p><h3>Księga Psalmów - 15(14),1-5.</h3><p>Kto będzie przebywał w Twym przybytku, Panie? <br />kto zamieszka na Twej górze świętej?<br />Ten, kto postępuje nienagannie, działa sprawiedliwie <br />i mówi prawdę w swym sercu.<br />Kto swym językiem oszczerstw nie głosi, <br />kto nie czyni bliźniemu nic złego <br />i nie ubliża swoim sąsiadom,  <br />ale szanuje tego, który oddaje cześć Bogu.<br />Kto dotrzyma przysięgi niekorzystnej dla siebie, <br />kto nie daje swych pieniędzy na lichwę <br />i nie da się przekupić przeciw niewinnemu.<br />Kto tak postępuje, nigdy się nie zachwieje.</p><h3>List św. Jakuba - 1,17-18.21b-22.27.</h3><p>Bracia moi umiłowani: Każde dobro, jakie otrzymujemy, i wszelki dar doskonały zstępują z góry, od Ojca świateł, u którego nie ma przemiany ani cienia zmienności.<br />Ze swej woli zrodził nas przez słowo prawdy, byśmy byli jakby pierwocinami Jego stworzeń.<br />Przyjmijcie w duchu łagodności zaszczepione w was słowo, które ma moc zbawić dusze wasze.<br />Wprowadzajcie zaś słowo w czyn, a nie bądźcie tylko słuchaczami oszukującymi samych siebie.<br />Religijność czysta i bez skazy wobec Boga i Ojca jest taka: opiekować się sierotami i wdowami w ich utrapieniach i zachować siebie samego nieskażonym wpływami świata.</p><h3>Ewangelia wg św. Marka - 7,1-8.14-15.21-23.</h3><p>U Jezusa zebrali się faryzeusze i kilku uczonych w Piśmie, którzy przybyli z Jerozolimy.<br />I zauważyli, że niektórzy z Jego uczniów brali posiłek nieczystymi, to znaczy nieobmytymi rękami.<br />Faryzeusze bowiem, i w ogóle Żydzi, trzymając się tradycji starszych, nie jedzą, jeśli sobie rąk nie obmyją, rozluźniając pięść.<br />I gdy wrócą z rynku, nie jedzą, dopóki się nie obmyją. Jest jeszcze wiele innych zwyczajów, które przejęli i których przestrzegają, jak obmywanie kubków, dzbanków, naczyń miedzianych.<br />Zapytali Go więc faryzeusze i uczeni w Piśmie: «Dlaczego Twoi uczniowie nie postępują według tradycji starszych, lecz jedzą nieczystymi rękami?»<br />Odpowiedział im: «Słusznie prorok Izajasz powiedział o was, obłudnikach, jak jest napisane: \"Ten lud czci Mnie wargami, lecz sercem swym daleko jest ode Mnie.<br />Ale czci Mnie na próżno, ucząc zasad podanych przez ludzi\".<br />Uchyliliście przykazanie Boże, a trzymacie się ludzkiej tradycji, dokonujecie obmywania dzbanków i kubków. I wiele innych podobnych rzeczy czynicie».<br />Potem przywołał znowu tłum do siebie i rzekł do niego: «Słuchajcie Mnie, wszyscy, i zrozumiejcie.<br />Nic nie wchodzi z zewnątrz w człowieka, co mogłoby uczynić go nieczystym; lecz co wychodzi z człowieka, to czyni człowieka nieczystym.<br />Z wnętrza bowiem, z serca ludzkiego pochodzą złe myśli, nierząd, kradzieże, zabójstwa,<br />cudzołóstwa, chciwość, przewrotność, podstęp, wyuzdanie, zazdrość, obelgi, pycha, głupota.<br />Całe to zło z wnętrza pochodzi i czyni człowieka nieczystym».</p><hr /><h3>Śwśw. Andrzej (kapłan, Hipacy, biskup, męczennicy (+ ok. 740))</h3><h3>Bł. Michał Ghebr (męczennik (+ 1855))</h3>"
	}, {
		"id": "30",
		"imagen": "Poniedziałek",
		"contenido": "<h3>Pierwszy list do Tesaloniczan - 4,13-18.</h3><p>Nie chcemy, bracia, byście trwali w niewiedzy co do tych, którzy umierają, abyście się nie smucili jak wszyscy ci, którzy nie mają nadziei.<br />Jeśli bowiem wierzymy, że Jezus istotnie umarł i zmartwychwstał, to również tych, którzy umarli w Jezusie, Bóg wyprowadzi wraz z Nim.<br />To bowiem głosimy wam jako słowo Pańskie, że my, żywi, pozostawieni na przyjście Pana, nie wyprzedzimy tych, którzy pomarli.<br />Sam bowiem Pan zstąpi z nieba na hasło i na głos archanioła, i na dźwięk trąby Bożej, a zmarli w Chrystusie powstaną pierwsi.<br />Potem my, żywi, tak pozostawieni, wraz z nimi będziemy porwani w powietrze, na obłoki naprzeciw Pana, i w ten sposób na zawsze będziemy z Panem.<br />Przeto wzajemnie się pocieszajcie tymi słowami.</p><h3>Księga Psalmów - 96(95),1.3.4-5.11-12.13.</h3><p>Śpiewajcie Panu pieśń nową, <br />śpiewaj Panu, ziemio cała,<br />Głoście Jego chwałę <br />wśród wszystkich narodów, <br />rozgłaszajcie Jego cuda <br />pośród wszystkich ludów.<br />Wielki jest Pan, godzien wszelkiej chwały, <br />budzi trwogę najwyższą, większą niż inni bogowie.<br />Bo wszyscy bogowie pogan są tylko ułudą, <br />Pan zaś stworzył niebiosa.<br />Niech się radują niebiosa i ziemia weseli, <br />niech szumi morze i wszystko, co je napełnia.<br />Niech się cieszą pola i wszystko, co na nich rośnie, <br />niech wszystkie drzewa w lasach wykrzykują z radości.<br />Przed obliczem Pana, który już się zbliża, <br />który już się zbliża, by osądzić ziemię, <br />On będzie sądził świat sprawiedliwie, <br />a ludy według swej prawdy.</p><h3>Ewangelia wg św. Łukasza - 4,16-30.</h3><p>Jezus przyszedł do Nazaretu, gdzie się wychował. W dzień szabatu udał się swoim zwyczajem do synagogi i powstał, aby czytać.<br />Podano Mu księgę proroka Izajasza. Rozwinąwszy księgę, znalazł miejsce, gdzie było napisane:<br />«Duch Pański spoczywa na Mnie, ponieważ Mnie namaścił i posłał Mnie, abym ubogim niósł dobrą nowinę, więźniom głosił wolność, a niewidomym przejrzenie; abym uciśnionych odsyłał wolnymi,<br />abym obwoływał rok łaski Pana».<br />Zwinąwszy księgę oddał słudze i usiadł; a oczy wszystkich w synagodze były w Nim utkwione.<br />Począł więc mówić do nich: «Dziś spełniły się te słowa Pisma, które słyszeliście».<br />A wszyscy przyświadczali Mu i dziwili się pełnym łaski słowom, które płynęły z ust Jego. I mówili: «Czy nie jest to syn Józefa?»<br />Wtedy rzekł do nich: «Z pewnością powiecie Mi to przysłowie: Lekarzu, ulecz samego siebie; dokonajże i tu w swojej ojczyźnie tego, co wydarzyło się, jak słyszeliśmy, w Kafarnaum».<br />I dodał: «Zaprawdę, powiadam wam: żaden prorok nie jest mile widziany w swojej ojczyźnie.<br />Naprawdę mówię wam: Wiele wdów było w Izraelu za czasów Eliasza, kiedy niebo pozostawało zamknięte przez trzy lata i sześć miesięcy, tak że wielki głód panował w całym kraju;<br />a Eliasz do żadnej z nich nie został posłany, tylko do owej wdowy w Sarepcie Sydońskiej.<br />I wielu trędowatych było w Izraelu za proroka Elizeusza, a żaden z nich nie został oczyszczony, tylko Syryjczyk Naaman».<br />Na te słowa wszyscy w synagodze unieśli się gniewem.<br />Porwawszy się z miejsc, wyrzucili Go z miasta i wyprowadzili aż na urwisko góry, na której zbudowane było ich miasto, aby Go strącić.<br />On jednak, przeszedłszy pośród nich, oddalił się.</p><hr /><h3>Św. Małgorzata Ward ()</h3><h3>Św. Piotr z Trevi (wyznawca (+ 1050))</h3>"
	}, {
		"id": "31",
		"imagen": "Wtorek",
		"contenido": "<h3>Pierwszy list do Tesaloniczan - 5,1-6.9-11.</h3><p>Nie potrzeba wam, bracia, pisać o czasach i chwilach,<br />sami bowiem dokładnie wiecie, że dzień Pański przyjdzie tak, jak złodziej w nocy.<br />Kiedy bowiem będą mówić: «Pokój i bezpieczeństwo» – tak niespodzianie przyjdzie na nich zagłada, jak bóle na brzemienną, i nie umkną.<br />Ale wy, bracia, nie jesteście w ciemnościach, aby ów dzień miał was zaskoczyć jak złodziej.<br />Wszyscy wy bowiem jesteście synami światłości i synami dnia. Nie jesteśmy synami nocy ani ciemności.<br />Nie śpijmy przeto jak inni, ale czuwajmy i bądźmy trzeźwi.<br />Ponieważ nie przeznaczył nas Bóg, abyśmy zasłużyli na gniew, ale na osiągnięcie zbawienia przez Pana naszego Jezusa Chrystusa,<br />który za nas umarł, abyśmy – żywi czy umarli – razem z Nim żyli.<br />Dlatego zachęcajcie się wzajemnie i budujcie jedni drugich, jak to zresztą czynicie.</p><h3>Księga Psalmów - 27(26),1.4.13-14.</h3><p>Pan moim światłem i zbawieniem moim, <br />kogo miałbym się lękać?  <br />Pan obrońcą mego życia, <br />przed kim miałbym czuć trwogę?<br />O jedno tylko proszę Pana i o to zabiegam, <br />żebym mógł zawsze przebywać w Jego domu <br />po wszystkie dni mego życia; <br />abym kosztował słodyczy Pana, <br />stale się radował Jego świątynią.<br />Wierzę, że będę oglądał dobra Pana <br />w krainie żyjących.<br />Oczekuj Pana, bądź mężny, <br />nabierz odwagi i oczekuj Pana.</p><h3>Ewangelia wg św. Łukasza - 4,31-37.</h3><p>Jezus udał się do Kafarnaum, miasta w Galilei, i tam nauczał w szabat.<br />Zdumiewali się Jego nauką, gdyż słowo Jego było pełne mocy.<br />A był w synagodze człowiek, który miał w sobie ducha nieczystego. Zaczął on krzyczeć wniebogłosy:<br />«Och, czego chcesz od nas, Jezusie Nazarejczyku? Przyszedłeś nas zgubić? Wiem, kto jesteś: Święty Boga».<br />Lecz Jezus rozkazał mu surowo: «Milcz i wyjdź z niego!» Wtedy zły duch rzucił go na środek i wyszedł z niego, nie wyrządzając mu żadnej szkody.<br />Wprawiło to wszystkich w zdumienie i mówili między sobą: «Cóż to za słowo, że z władzą i mocą rozkazuje nawet duchom nieczystym, i wychodzą».<br />I wieść o Nim rozchodziła się wszędzie po okolicy.</p><hr /><h3>Św. Arystydes ()</h3><h3>Św. Aidan (opat, biskup z Lindisfarne (+ 651))</h3>"
	}]
}
