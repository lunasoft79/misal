{
	"data": [{
		"id": "1",
		"imagen": "Środa",
		"contenido": "<h3>Księga Izajasza - 25,6-10a.</h3><p>Pan Zastępów przygotuje dla wszystkich ludów na tej górze ucztę z tłustego mięsa, ucztę z wybornych win, z najpożywniejszego mięsa, z najwyborniejszych win.<br />Zedrze On na tej górze zasłonę, zapuszczoną na twarz wszystkich ludów, i całun, który okrywał wszystkie narody;<br />raz na zawsze zniszczy śmierć. Wtedy Pan Bóg otrze łzy z każdego oblicza, odejmie hańbę ze swego ludu na całej ziemi, bo Pan przyrzekł.<br />I powiedzą w owym dniu: Oto nasz Bóg, Ten, któremu zaufaliśmy, że nas wybawi; oto Pan, w którym złożyliśmy naszą ufność; cieszmy się i radujmy z Jego zbawienia!<br />Albowiem ręka Pana spocznie na tej górze.</p><h3>Księga Psalmów - 23(22),1-3a.3b-4.5.6.</h3><p>Pan jest moim pasterzem: <br />niczego mi nie braknie,<br />Pozwala mi leżeć na zielonych pastwiskach.<br />Prowadzi mnie nad wody, gdzie mogę odpocząć, <br />orzeźwia moją duszę.<br />Wiedzie mnie po właściwych ścieżkach <br />przez wzgląd na swoją chwałę.<br />Chociażbym przechodził przez ciemną dolinę, <br />zła się nie ulęknę, bo Ty jesteś ze mną. <br />Kij Twój i laska pasterska są moją pociechą.<br />Stół dla mnie zastawiasz <br />na oczach mych wrogów, <br />Namaszczasz mi głowę olejkiem, <br />kielich mój pełny po brzegi.<br />Dobroć i łaska pójdą w ślad za mną <br />przez wszystkie dni mego życia <br />i zamieszkam w domu Pana <br />po najdłuższe czasy.</p><h3>Ewangelia wg św. Mateusza - 15,29-37.</h3><p>Jezus przyszedł nad Jezioro Galilejskie. Wszedł na górę i tam siedział.<br />I przyszły do Niego wielkie tłumy, mając z sobą chromych, ułomnych, niewidomych, niemych i wielu innych, i położyli ich u nóg Jego, a On ich uzdrowił.<br />Tłumy zdumiewały się widząc, że niemi mówią, ułomni są zdrowi, chromi chodzą, niewidomi widzą. I wielbiły Boga Izraela.<br />Lecz Jezus przywołał swoich uczniów i rzekł: «Żal Mi tego tłumu! Już trzy dni trwają przy Mnie, a nie mają co jeść. Nie chcę ich puścić zgłodniałych, żeby ktoś nie zasłabł w drodze».<br />Na to rzekli Mu uczniowie: «Skąd tu na pustkowiu weźmiemy tyle chleba, żeby nakarmić tak wielki tłum?»<br />Jezus zapytał ich: «Ile macie chlebów?» Odpowiedzieli: «Siedem i parę rybek».<br />A gdy polecił tłumowi usiąść na ziemi,<br />wziął siedem chlebów i ryby i odmówiwszy dziękczynienie, połamał, dawał uczniom, uczniowie zaś tłumom.<br />Jedli wszyscy do syta, a pozostałych ułomków zebrano jeszcze siedem pełnych koszów.</p><hr /><h3>Bł. Karol de Foucauld ()</h3><h3>Św. Edmund Campion ()</h3>"
	}, {
		"id": "2",
		"imagen": "Czwartek",
		"contenido": "<h3>Księga Izajasza - 26,1-6.</h3><p>W ów dzień śpiewać będą tę pieśń w ziemi judzkiej: «Miasto mamy potężne; on jako środek ocalenia umieścił mur i przedmurze.<br />Otwórzcie bramy! Niech wejdzie naród sprawiedliwy, dochowujący wierności;<br />jego charakter stateczny Ty kształtujesz w pokoju, w pokoju, bo Tobie zaufał.<br />Złóżcie nadzieję w Panu na zawsze, bo Pan jest wiekuistą skałą!<br />Bo On poniżył przebywających na szczytach, upokorzył miasto niedostępne, upokorzył je aż do ziemi, sprawił, że w proch runęło:<br />podepczą je nogi, nogi biednych i stopy ubogich».</p><h3>Księga Psalmów - 118(117),1.8-9.19-21.25-27a.</h3><p>Dziękujcie Panu, bo jest dobry,  <br />bo Jego łaska trwa na wieki.<br />Lepiej się uciec do Pana, <br />niż pokładać ufność w człowieku.<br />Lepiej się uciec do Pana, <br />niż pokładać ufność w książętach.<br />Otwórzcie mi bramy sprawiedliwości, <br />wejdę przez nie i podziękuję Panu.<br />Oto jest brama Pana, przez nią wejdą sprawiedliwi.<br />Dziękuję Tobie, że mnie wysłuchałeś <br />i stałeś się moim Zbawcą.<br />O Panie, Ty nas wybaw, <br />pomyślność daj nam, o Panie!<br />Błogosławiony, który przybywa w imię Pańskie, <br />błogosławimy was z Pańskiego domu.<br />Pan jest Bogiem i daje nam światło.</p><h3>Ewangelia wg św. Mateusza - 7,21.24-27.</h3><p>Jezus powiedział do swoich uczniów:«Nie każdy, kto mówi Mi: „Panie, Panie!”, wejdzie do królestwa niebieskiego, lecz ten, kto spełnia wolę mojego Ojca, który jest w niebie.<br />Każdego więc, kto tych słów moich słucha i wypełnia je, można porównać z człowiekiem roztropnym, który dom swój zbudował na skale.<br />Spadł deszcz, wezbrały rzeki, zerwały się wichry i uderzyły w ten dom. On jednak nie runął, bo na skale był utwierdzony.<br />Każdego zaś, kto tych słów moich słucha, a nie wypełnia ich, można porównać z człowiekiem nierozsądnym, który dom swój zbudował na piasku.<br />Spadł deszcz, wezbrały rzeki, zerwały się wichry i rzuciły się na ten dom. I runął, a upadek jego był wielki».</p><hr /><h3>Bł. Rafał Chyliński (prezbiter)</h3><h3>Św. Sylwan (biskup (+ V w.))</h3>"
	}, {
		"id": "3",
		"imagen": "Piątek",
		"contenido": "<h3>Księga Izajasza - 29,17-24.</h3><p>Tak mówi Pan Bóg: «Czyż nie w krótkim już czasie Liban zamieni się w ogród, a ogród za bór zostanie uznany?<br />W ów dzień głusi usłyszą słowa księgi, a oczy niewidomych, wolne od mroku i od ciemności, będą widziały.<br />Pokorni wzmogą swą radość w Panu, i najubożsi rozweselą się w Świętym Izraela,<br />bo nie stanie ciemięzcy, z szydercą koniec będzie, i wycięci będą wszyscy, co za złem gonią:<br />którzy słowem przywodzą drugiego do grzechu, którzy w bramie stawiają sidła na sędziów i odprawiają sprawiedliwego z niczym».<br />Dlatego tak mówi Pan, Bóg domu Jakuba, który odkupił Abrahama: «Odtąd Jakub nie będzie się rumienił ani oblicze jego już nie przyblednie,<br />bo gdy ujrzy swe dzieci, dzieło mych rąk, wśród siebie, ogłosi imię moje jako święte. Wtedy czcić będą Świętego Jakubowego i z bojaźnią szanować Boga Izraela.<br />Dusze zbłąkane poznają mądrość, a szemrzący otrzymają pouczenie».</p><h3>Księga Psalmów - 27(26),1.4.13-14.</h3><p>Pan moim światłem i zbawieniem moim, <br />kogo miałbym się lękać?  <br />Pan obrońcą mego życia, <br />przed kim miałbym czuć trwogę?<br />O jedno tylko proszę Pana i o to zabiegam, <br />żebym mógł zawsze przebywać w Jego domu <br />po wszystkie dni mego życia; <br />abym kosztował słodyczy Pana, <br />stale się radował Jego świątynią.<br />Wierzę, że będę oglądał dobra Pana <br />w krainie żyjących.<br />Oczekuj Pana, bądź mężny, <br />nabierz odwagi i oczekuj Pana.</p><h3>Ewangelia wg św. Mateusza - 9,27-31.</h3><p>Gdy Jezus przechodził, ruszyli za Nim dwaj niewidomi, którzy wołali głośno: «Ulituj się nad nami, Synu Dawida!»<br />Gdy wszedł do domu niewidomi przystąpili do Niego, a Jezus ich zapytał: «Wierzycie, że mogę to uczynić?» Oni odpowiedzieli Mu: «Tak, Panie!»<br />Wtedy dotknął ich oczu, mówiąc: «Według wiary waszej niech wam się stanie».<br />I otworzyły się ich oczy, a Jezus surowo im przykazał: «Uważajcie, niech się nikt o tym nie dowie!»<br />Oni jednak, skoro tylko wyszli, roznieśli wieść o Nim po całej tamtejszej okolicy.</p><hr /><h3>Św. Franciszek Ksawery (prezbiter)</h3><h3>Św. Mirokles (biskup ( + ok. 341))</h3>"
	}, {
		"id": "4",
		"imagen": "Sobota",
		"contenido": "<h3>Księga Izajasza - 30,19-21.23-26.</h3><p>Tak mówi Pan Bóg, Święty Izraela: Zaiste, o ludu, który zamieszkujesz Syjon w Jerozolimie, nie będziesz gorzko płakał. Rychło okaże ci On łaskę na głos twojej prośby. Ledwie usłyszy, odpowie ci.<br />Choćby ci Pan dał chleb ucisku i wodę utrapienia, twój Nauczyciel już nie odstąpi, a oczy twoje patrzeć będą na twego Mistrza.<br />Twoje uszy usłyszą słowa rozlegające się za tobą: «To jest droga, idźcie nią!», jeśli chciałbyś iść na prawo lub na lewo.<br />On ześle deszcz na zboże, którym obsiejesz rolę, a pokarm z plonów ziemi będzie soczysty i pożywny. Twoje trzody będą się pasły w owym dniu na rozległych łąkach.<br />Woły i osły obrabiające rolę żreć będą paszę dobrze przyprawioną, która została starannie przewiana.<br />Dojdzie do tego, że na każdej wysokiej górze i na każdym wyniosłym pagórku będą strumienie płynących wód na czas wielkiej rzezi, gdy padną warownie.<br />Wówczas światło księżyca będzie jak światło słoneczne, a światło słońca będzie siedmiokrotne, jakby światło siedmiu dni, w dniu, gdy Pan opatrzy rany swego ludu i uleczy jego sińce po razach.</p><h3>Księga Psalmów - 147(146),1-2.3-4.5-6.</h3><p>Chwalcie Pana, bo dobrze jest śpiewać psalmy Bogu <br />słodko jest Go wychwalać.<br />Pan buduje Jeruzalem, <br />gromadzi rozproszonych z Izraela.<br />On leczy złamanych na duchu <br />i przewiązuje im rany.<br />On liczy wszystkie gwiazdy <br />i każdej imię nadaje.<br />Nasz Pan jest wielki i potężny, <br />a Jego mądrość niewypowiedziana.<br />Pan dźwiga pokornych, <br />karki grzeszników zgina do ziemi.</p><h3>Ewangelia wg św. Mateusza - 9,35-38.10,1.5a.6-8.</h3><p>Jezus obchodził wszystkie miasta i wioski. Nauczał w tamtejszych synagogach, głosił Ewangelię królestwa i leczył wszystkie choroby i wszystkie słabości.<br />A widząc tłumy, litował się nad nimi, bo byli znękani i porzuceni, jak owce niemające pasterza.<br />Wtedy rzekł do swych uczniów: «Żniwo wprawdzie wielkie, ale robotników mało.<br />Proście więc Pana żniwa, żeby wyprawił robotników na swoje żniwo».<br />Wtedy przywołał do siebie dwunastu swoich uczniów i udzielił im władzy nad duchami nieczystymi, aby je wypędzali i leczyli wszystkie choroby i wszelkie słabości.<br />Tych to dwunastu wysłał Jezus i dał im takie wskazania:<br />Idźcie raczej do owiec, które poginęły z domu Izraela.<br />Idźcie i głoście: Bliskie już jest królestwo niebieskie».<br />Uzdrawiajcie chorych, wskrzeszajcie umarłych, oczyszczajcie trędowatych, wypędzajcie złe duchy. Darmo otrzymaliście, darmo dawajcie.</p><hr /><h3>Św. Jan Damasceński (prezbiter i doktor Kościoła)</h3><h3>Św. Barbara ()</h3>"
	}, {
		"id": "5",
		"imagen": "Niedziela",
		"contenido": "<h3>Księga Barucha - 5,1-9.</h3><p>Odłóż, Jeruzalem, szatę smutku i utrapienia swego, a przywdziej wspaniałe szaty chwały, dane ci na zawsze przez Pana.<br />Przyoblecz się w płaszcz sprawiedliwości pochodzącej od Boga, włóż na głowę swą koronę chwały Przedwiecznego!<br />Albowiem Bóg chce pokazać wspaniałość twoją  wszystkiemu, co jest pod niebem.<br />Imię twe u Boga na wieki będzie nazwane:  \"Pokój sprawiedliwości i chwała pobożności!\"<br />Podnieś się, Jeruzalem!  Stań na miejscu wysokim,  spojrzyj na Wschód,  zobacz twe dzieci,  zgromadzone na słowo Świętego  od wschodu słońca aż do zachodu, rozradowane, że Bóg o nich pamiętał.<br />Wyszli od ciebie pieszo,  pędzeni przez wrogów,  a Bóg przyprowadzi ich niesionych z chwałą,  jakby na tronie królewskim.<br />Albowiem postanowił Bóg zniżyć  każdą górę wysoką, pagórki odwieczne,  doły zasypać do zrównania z ziemią,  aby bezpiecznie mógł kroczyć Izrael w chwale Pana.<br />Na rozkaz Pana  lasy i drzewa pachnące  ocieniać będą Izraela.<br />Z radością bowiem poprowadzi Bóg Izraela  do światła swej chwały  z właściwą sobie sprawiedliwością i miłosierdziem.</p><h3>Księga Psalmów - 126(125),1-2ab.2cd-3.4-5.6.</h3><p>Gdy Pan odmienił los Syjonu, <br />wydawało nam się, że śnimy.<br />Usta nasze były pełne śmiechu,<br />a język śpiewał z radości.<br />Mówiono wtedy między narodami:<br />„Wielkie rzeczy im Pan uczynił”.<br />Pan uczynił nam wielkie rzeczy <br />i radość nas ogarnęła.<br />Odmień znowu nasz los, Panie, <br />jak odmieniasz strumienie na Południu.<br />Ci, którzy we łzach sieją, <br />żąć będą w radości.<br />Idą i płaczą <br />niosąc ziarno na zasiew,  <br />lecz powrócą z radością, <br />niosąc swoje snopy.</p><h3>List do Filipian - 1,4-6.8-11.</h3><p>Bracia: Zawsze, w każdej modlitwie, z radością zanoszę prośbę za was wszystkich –<br />z powodu waszego udziału w szerzeniu Ewangelii od pierwszego dnia aż do chwili obecnej.<br />Mam właśnie ufność, że Ten, który zapoczątkował w was dobre dzieło, dokończy go do dnia Chrystusa Jezusa.<br />Albowiem Bóg jest mi świadkiem, jak gorąco tęsknię za wami wszystkimi ożywiony miłością Chrystusa Jezusa.<br />A modlę się o to, by miłość wasza doskonaliła się coraz bardziej i bardziej w głębszym poznaniu i wszelkim wyczuciu<br />dla oceny tego, co lepsze, abyście byli czyści i bez zarzutu na dzień Chrystusa,<br />napełnieni plonem sprawiedliwości, który przynosimy przez Jezusa Chrystusa, na chwałę i cześć Boga.</p><h3>Ewangelia wg św. Łukasza - 3,1-6.</h3><p>Było to w piętnastym roku rządów Tyberiusza Cezara. Gdy Poncjusz Piłat był namiestnikiem Judei, Herod tetrarchą Galilei, brat jego Filip tetrarchą Iturei i Trachonitydy, Lizaniasz tetrarchą Abileny;<br />za najwyższych kapłanów Annasza i Kajfasza skierowane zostało słowo Boże do Jana, syna Zachariasza, na pustyni.<br />Obchodził więc całą okolicę nad Jordanem i głosił chrzest nawrócenia dla odpuszczenia grzechów,<br />jak jest napisane w księdze mów proroka Izajasza: \"Głos wołającego na pustyni: Przygotujcie drogę Panu, prostujcie ścieżki dla Niego! Każda dolina niech będzie wypełniona,<br />każda góra i pagórek zrównane, drogi kręte niech się staną prostymi, a wyboiste drogami gładkimi!<br />I wszyscy ludzie ujrzą zbawienie Boże\".</p><hr /><h3>Św. Saba Jerozolimski (prezbiter)</h3><h3>Bł. Bartłomiej (zakonnik (+ 1495))</h3>"
	}, {
		"id": "6",
		"imagen": "Poniedziałek",
		"contenido": "<h3>Księga Izajasza - 35,1-10.</h3><p>Niech się rozweselą pustynia i spieczona ziemia, niech się raduje step i niech rozkwitnie!<br />Niech wyda kwiaty jak lilie polne, niech się rozraduje, skacząc i wykrzykując z uciechy. Chwałą Libanu ją obdarzono, ozdobą Karmelu i Szaronu. Oni zobaczą chwałę Pana, wspaniałość naszego Boga.<br />Pokrzepcie ręce osłabłe, wzmocnijcie kolana omdlałe!<br />Powiedzcie małodusznym: «Odwagi! Nie bójcie się! Oto wasz Bóg, oto pomsta; przychodzi Boża odpłata; On sam przychodzi, by was zbawić».<br />Wtedy przejrzą oczy niewidomych i uszy głuchych się otworzą.<br />Wtedy chromy wyskoczy jak jeleń i język niemych wesoło wykrzyknie.<br />Bo trysną zdroje wód na pustyni i strumienie na stepie; spieczona ziemia zmieni się w pojezierze, spragniony kraj w krynice wód; a badyle w kryjówkach, gdzie legały szakale – w trzcinę i sitowie.<br />Będzie tam droga czysta, którą nazwą drogą świętą. Nie przejdzie nią nieczysty, gdy odbywa podróż, i głupi nie będą się tam wałęsać.<br />Nie będzie tam lwa, ni zwierz najdzikszy nie wstąpi na nią ani się tam znajdzie, ale tamtędy pójdą wyzwoleni.<br />Odkupieni przez Pana powrócą, przybędą na Syjon z radosnym śpiewem, ze szczęściem wiecznym na twarzach: osiągną radość i szczęście, ustąpi smutek i wzdychanie.</p><h3>Księga Psalmów - 85(84),9ab-10.11-12.13-14.</h3><p>Będę słuchał tego, co Pan Bóg mówi:<br />oto ogłasza pokój ludowi i swoim wyznawcom.<br />Zaprawdę, bliskie jest Jego zbawienie <br />dla tych, którzy Mu cześć oddają, <br />i chwała zamieszka w naszej ziemi.<br />Łaska i wierność spotkają się z sobą,  <br />ucałują się sprawiedliwość i pokój.<br />Wierność z ziemi wyrośnie, <br />a sprawiedliwość spojrzy z nieba.<br />Pan sam szczęściem obdarzy, <br />a nasza ziemia wyda swój owoc.<br />Sprawiedliwość będzie kroczyć przed Nim, <br />a śladami Jego kroków zbawienie.</p><h3>Ewangelia wg św. Łukasza - 5,17-26.</h3><p>Pewnego dnia, gdy Jezus nauczał, siedzieli tam też faryzeusze i uczeni w Prawie, którzy przyszli ze wszystkich miejscowości Galilei, Judei i z Jeruzalem. A była w Nim moc Pańska, tak że mógł uzdrawiać.<br />Wtem jacyś mężczyźni, niosąc na łożu człowieka, który był sparaliżowany, starali się go wnieść i położyć przed Nim.<br />Nie mogąc w żaden sposób go przenieść z powodu tłumu, weszli na płaski dach i przez powałę spuścili go wraz z łożem na sam środek, przed Jezusa.<br />On, widząc ich wiarę, rzekł: «Człowieku, odpuszczone są ci twoje grzechy».<br />Na to uczeni w Piśmie i faryzeusze poczęli się zastanawiać i mówić. «Kimże on jest, że wypowiada bluźnierstwa? Któż może odpuścić grzechy prócz samego Boga?»<br />Lecz Jezus przejrzał ich myśli i w odpowiedzi na nie rzekł do nich: «Co za myśli nurtują w sercach waszych?<br />Cóż jest łatwiej powiedzieć: „Odpuszczone są ci twoje grzechy”, czy powiedzieć: „Wstań i chodź”?<br />Otóż żebyście wiedzieli, że Syn Człowieczy ma na ziemi władzę odpuszczania grzechów» – rzekł do sparaliżowanego: «Mówię ci, wstań, weź swoje łoże i idź do domu!»<br />I natychmiast wstał wobec nich, wziął łoże, na którym leżał, i poszedł do swego domu, wielbiąc Boga.<br />Wtedy zdumienie ogarnęło wszystkich; wielbili Boga i pełni bojaźni mówili: «Przedziwne rzeczy widzieliśmy dzisiaj».</p><hr /><h3>Św. Mikołaj (biskup)</h3><h3>Św. Polichroniusz (kapłan, męczennik (+ IV w.))</h3>"
	}, {
		"id": "7",
		"imagen": "Wtorek",
		"contenido": "<h3>Księga Izajasza - 40,1-11.</h3><p>«Pocieszajcie, pocieszajcie mój lud!» – mówi wasz Bóg.<br />«Przemawiajcie do serca Jeruzalem i wołajcie do niego, że czas jego służby się skończył, że nieprawość jego odpokutowana, bo odebrało z ręki Pana karę w dwójnasób za wszystkie swe grzechy».<br />Głos się rozlega: «Drogę dla Pana przygotujcie na pustyni, wyrównajcie na pustkowiu gościniec dla naszego Boga!<br />Niech się podniosą wszystkie doliny, a wszystkie góry i wzgórza obniżą; równiną niechaj się staną urwiska, a strome zbocza niziną gładką.<br />Wtedy się chwała Pańska objawi, razem ją każdy człowiek zobaczy, bo usta Pańskie to powiedziały».<br />Głos się odzywa: «Wołaj!» - I rzekłem: Co mam wołać? - «Wszelkie ciało to jakby trawa, a cały wdzięk jego jest niby kwiat polny.<br />Trawa usycha, więdnie kwiat, gdy na nie wiatr Pana powieje. Prawdziwie, trawą jest naród.<br />Trawa usycha, więdnie kwiat, lecz słowo Boga naszego trwa na wieki».<br />Wstąp na wysoką górę, zwiastunko dobrej nowiny na Syjonie! Podnieś mocno twój głos, zwiastunko dobrej nowiny w Jeruzalem! Podnieś głos, nie bój się! Powiedz miastom judzkim: «Oto wasz Bóg!<br />Oto Pan Bóg przychodzi z mocą i ramię Jego dzierży władzę. Oto Jego nagroda z Nim idzie i przed Nim Jego zapłata.<br />Podobnie jak pasterz pasie On swą trzodę, gromadzi ją swoim ramieniem, jagnięta nosi na swej piersi, owce karmiące prowadzi łagodnie».</p><h3>Księga Psalmów - 96(95),1-2.3.10ac.11-12.13.</h3><p>Śpiewajcie Panu pieśń nową, <br />śpiewaj Panu, ziemio cała,<br />Śpiewajcie Panu, sławcie Jego imię,   <br />każdego dnia głoście Jego zbawienie.<br />Głoście Jego chwałę <br />wśród wszystkich narodów, <br />rozgłaszajcie Jego cuda <br />pośród wszystkich ludów.<br />Głoście wśród ludów, że Pan jest królem,<br />będzie sprawiedliwie sądził wszystkie ludy.<br />Niech się radują niebiosa i ziemia weseli, <br />niech szumi morze i wszystko, co je napełnia.<br />Niech się cieszą pola i wszystko, co na nich rośnie, <br />niech wszystkie drzewa w lasach wykrzykują z radości.<br />Przed obliczem Pana, który już się zbliża, <br />który już się zbliża, by osądzić ziemię, <br />On będzie sądził świat sprawiedliwie, <br />a ludy według swej prawdy.</p><h3>Ewangelia wg św. Mateusza - 18,12-14.</h3><p>Jezus powiedział do swoich uczniów: «Jak wam się zdaje? Jeśli ktoś posiada sto owiec i zabłąka się jedna z nich, to czy nie zostawi dziewięćdziesięciu dziewięciu na górach i nie pójdzie szukać tej, która się błąka?<br />A jeśli mu się uda ją odnaleźć, zaprawdę, powiadam wam: cieszy się nią bardziej niż dziewięćdziesięciu dziewięciu tymi, które się nie zabłąkały.<br />Tak też nie jest wolą ojca waszego, który jest w niebie, żeby zginęło nawet jedno z tych małych».</p><hr /><h3>Św. Ambroży ()</h3><h3>Św. Eutychian (papież, męczennik (+ 283))</h3>"
	}, {
		"id": "8",
		"imagen": "Środa",
		"contenido": "<h3>Księga Rodzaju - 3,9-15.20.</h3><p>Pan Bóg zawołał Adama i zapytał go: «Gdzie jesteś?»<br />On odpowiedział: «Usłyszałem Twój głos w ogrodzie, przestraszyłem się, bo jestem nagi, i ukryłem się».<br />Rzekł Bóg: «Któż ci powiedział, że jesteś nagi? Czy może zjadłeś z drzewa, z którego ci zakazałem jeść?»<br />Mężczyzna odpowiedział: «Niewiasta, którą postawiłeś przy mnie, dała mi owoc z tego drzewa i zjadłem».<br />Wtedy Pan Bóg rzekł do niewiasty: «Dlaczego to uczyniłaś?» Niewiasta odpowiedziała: «Wąż mnie zwiódł i zjadłam».<br />Wtedy Pan Bóg rzekł do węża: «Ponieważ to uczyniłeś, bądź przeklęty wśród wszystkich zwierząt domowych i polnych; na brzuchu będziesz się czołgał i proch będziesz jadł po wszystkie dni twego istnienia.<br />Wprowadzam nieprzyjaźń między ciebie i niewiastę, pomiędzy potomstwo twoje a potomstwo jej: ono ugodzi cię w głowę, a ty ugodzisz je w piętę».<br />Mężczyzna dał swojej żonie imię Ewa, bo ona stała się matką wszystkich żyjących.</p><h3>Księga Psalmów - 98(97),1-4.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Pan okazał swoje zbawienie, <br />na oczach pogan objawił swoją sprawiedliwość.<br />Ujrzały wszystkie krańce ziemi <br />zbawienie Boga naszego.<br />Wołaj z radości na cześć Pana, cała ziemio,  <br />cieszcie się, weselcie i grajcie.</p><h3>List do Efezjan - 1,3-6.11-12.</h3><p>Niech będzie błogosławiony Bóg i Ojciec Pana naszego Jezusa Chrystusa, On napełnił nas wszelkim błogosławieństwem duchowym na wyżynach niebieskich – w Chrystusie.<br />W Nim bowiem wybrał nas przez założeniem świata, abyśmy byli święci i nieskalani przed Jego obliczem. Z miłości<br />przeznaczył nas dla siebie jako przybranych synów przez Jezusa Chrystusa, według postanowienia swej woli,<br />ku chwale majestatu swej łaski, którą obdarzył nas w Umiłowanym.<br />W Nim dostąpiliśmy udziału my również, z góry przeznaczeni zamiarem Tego, który dokonuje wszystkiego zgodnie z zamysłem swej woli,<br />byśmy istnieli ku chwale Jego majestatu - my, którzy już przedtem nadzieję złożyliśmy w Chrystusie.</p><h3>Ewangelia wg św. Łukasza - 1,26-38.</h3><p>Bóg posłał anioła Gabriela do miasta w Galilei, zwanego Nazaret,<br />do dziewicy poślubionej mężowi, imieniem Józef, z rodu Dawida; a dziewicy było na imię Maryja.<br />Wszedłszy do Niej, Anioł rzekł: «Bądź pozdrowiona, łaski pełna, Pan z Tobą, błogosławiona jesteś między niewiastami».<br />Ona zmieszała się na te słowa i rozważała, co miałoby znaczyć to pozdrowienie.<br />Lecz anioł rzekł do Niej: «Nie bój się, Maryjo, znalazłaś bowiem łaskę u Boga.<br />Oto poczniesz i porodzisz Syna, któremu nadasz imię Jezus.<br />Będzie On wielki i będzie nazwany Synem Najwyższego, a Pan Bóg da Mu tron Jego praojca, Dawida.<br />Będzie panował nad domem Jakuba na wieki, a Jego panowaniu nie będzie końca».<br />Na to Maryja rzekła do anioła: «Jakże się to stanie, skoro nie znam męża?»<br />Anioł Jej odpowiedział: «Duch Święty zstąpi na Ciebie i moc Najwyższego okryje Cię cieniem. Dlatego też Święte, które się narodzi, będzie nazwane Synem Bożym.<br />A oto również krewna Twoja, Elżbieta, poczęła w swej starości syna i jest już w szóstym miesiącu ta, którą miano za niepłodną.<br />Dla Boga bowiem nie ma nic niemożliwego».<br />Na to rzekła Maryja: «Oto Ja służebnica Pańska, niech Mi się stanie według słowa twego». Wtedy odszedł od Niej anioł.</p><hr /><h3>Św. Romaryk ()</h3><h3>Św. Makary (męczennik (+ 250))</h3>"
	}, {
		"id": "9",
		"imagen": "Czwartek",
		"contenido": "<h3>Księga Izajasza - 41,13-20.</h3><p>Ja, Pan, twój Bóg, ująłem twą prawicę, mówiąc ci: «Nie lękaj się, przychodzę ci z pomocą».<br />Nie bój się, robaczku Jakubie, nieboraku Izraelu! Ja cię wspomagam – mówi Pan – odkupicielem twoim – Święty Izraela.<br />Oto Ja przemieniam cię w młockarskie sanie, nowe, o podwójnym rzędzie zębów: ty zmłócisz i wykruszysz góry, zmienisz pagórki w drobną sieczkę;<br />ty je przewiejesz, a wicher je porwie i trąba powietrzna rozmiecie. Ty natomiast rozradujesz się w Panu, chlubić się będziesz w Świętym Izraela.<br />Nędzni i biedni szukają wody, a jej nie ma! Ich język wysechł już z pragnienia. Ja, Pan, wysłucham ich, nie opuszczę ich Ja, Bóg Izraela.<br />Każę wytrysnąć strumieniom na nagich wzgórzach i źródłom wód pośrodku nizin. Zamienię pustynię w pojezierze, a wyschniętą ziemię w wodotryski.<br />Na pustyni zasadzę cedry, akacje, mirty i oliwki; rozkrzewię na pustkowiu cyprysy, wiązy i bukszpan obok siebie.<br />Ażeby zobaczyli i poznali, rozważyli i pojęli wszyscy, że ręka Pańska to uczyniła, że Święty Izraela tego dokonał.</p><h3>Księga Psalmów - 145(144),1.9.10-11.12-13ab.</h3><p>Będę Cię wielbił, Boże mój i Królu, <br />i sławił Twoje imię przez wszystkie wieki.<br />Pan jest dobry dla wszystkich, <br />a Jego miłosierdzie nad wszystkim, co stworzył.<br />Niech Cię wielbią, Panie, wszystkie Twoje dzieła <br />i niech Cię błogosławią Twoi wyznawcy.<br />Niech mówią o chwale Twojego królestwa <br />i niech głoszą Twoją potęgę.<br />Aby synom ludzkim oznajmić Twoją potęgę <br />i wspaniałość chwały Twojego królestwa.<br />Królestwo Twoje królestwem wszystkich wieków,<br />przez wszystkie pokolenia Twoje panowanie.</p><h3>Ewangelia wg św. Mateusza - 11,11-15.</h3><p>Jezus powiedział do tłumów: \"Zaprawdę, powiadam wam: Między narodzonymi z niewiast nie powstał większy od Jana Chrzciciela. Lecz najmniejszy w królestwie niebieskim większy jest niż on.<br />A od czasu Jana Chrzciciela aż dotąd królestwo niebieskie doznaje gwałtu, a zdobywają je ludzie gwałtowni.<br />Wszyscy bowiem Prorocy i Prawo prorokowali aż do Jana.<br />A jeśli chcecie uznać, to on jest Eliaszem, który ma przyjść.<br />Kto ma uszy, niechaj słucha!\"</p><hr /><h3>Św. Jan Diego Cuauhtlatoatzin ()</h3><h3>Św. Leokadia ()</h3>"
	}, {
		"id": "10",
		"imagen": "Piątek",
		"contenido": "<h3>Księga Izajasza - 48,17-19.</h3><p>Tak mówi Pan, twój Odkupiciel, Święty Izraela: «Ja jestem Pan, twój Bóg, pouczający cię o tym, co pożyteczne, kierujący tobą na drodze, którą kroczysz.<br />O gdybyś zważał na me przykazania, stałby się twój pokój jak rzeka, a sprawiedliwość twoja jak morskie fale.<br />Twoje potomstwo byłoby jak piasek, i jak jego ziarnka twoje latorośle. Nigdy nie usunięto by ani nie wymazano twego imienia sprzed mego oblicza!»</p><h3>Księga Psalmów - 1,1-2.3.4.6.</h3><p>Szczęśliwy człowiek, który nie idzie za radą występnych, <br />nie wchodzi na drogę grzeszników <br />i nie zasiada w gronie szyderców,<br />lecz w prawie Pańskim upodobał sobie <br />i rozmyśla nad nim dniem i nocą.<br />On jest jak drzewo zasadzone nad płynącą wodą, <br />które wydaje owoc w swoim czasie. <br />Liście jego nie więdną, <br />a wszystko, co czyni, jest udane.<br />Co innego grzesznicy: <br />są jak plewa, którą wiatr rozmiata.<br />Albowiem droga sprawiedliwych jest Panu znana, <br />a droga występnych zaginie.</p><h3>Ewangelia wg św. Mateusza - 11,16-19.</h3><p>Jezus powiedział do tłumów: «Z kim mam porównać to pokolenie? Podobne jest do przebywających na rynku dzieci, które głośno przymawiają swym rówieśnikom:<br />„Przygrywaliśmy wam, a nie tańczyliście; biadaliśmy, a wy nie zawodziliście”.<br />Przyszedł bowiem Jan: nie jadł ani nie pił, a oni mówią: \"Zły duch go opętał\".<br />Przyszedł Syn Człowieczy, je i pije, a oni mówią: \"Oto żarłok i pijak, przyjaciel celników i grzeszników\". A jednak mądrość usprawiedliwiona jest przez swe czyny».</p><hr /><h3>Św. Grzegorz III ()</h3><h3>Św. Syndulf (biskup (+ ok. 650))</h3>"
	}, {
		"id": "11",
		"imagen": "Sobota",
		"contenido": "<h3>Mądrość Syracha - 48,1-4.9-11.</h3><p>Powstał Eliasz, prorok jak ogień, a słowo jego płonęło jak pochodnia.<br />On głód na nich sprowadził, a swoją gorliwością zmniejszył ich liczbę.<br />Słowem Pańskim zamknął niebo, z niego również trzy razy sprowadził ogień.<br />Jakże wsławiony jesteś, Eliaszu, przez swoje cuda i któż się może pochwalić, że do ciebie jest podobny?<br />Ty, który zostałeś wzięty w wirze ognia, na wozie zaprzężonym w ogniste rumaki.<br />O tobie napisano w karceniach dotyczących przyszłości, że masz uśmierzyć gniew, zanim zapłonie, by zwrócić serce ojca do syna i pokolenia Jakuba odnowić.<br />Szczęśliwi, którzy cię widzieli, i ci, którzy w miłości posnęli, albowiem i my na pewno żyć będziemy.</p><h3>Księga Psalmów - 80(79),2ac.3b.15-16.18-19.</h3><p>Usłysz, Pasterzu Izraela,<br />Ty, który zasiadasz nad cherubami.<br />Zbudź swą potęgę  <br />i przyjdź nam z pomocą.<br />Powróć, Boże Zastępów, <br />wejrzyj z nieba, spójrz i nawiedź tę winorośl.<br />Chroń to, co zasadziła Twoja prawica, <br />latorośl, którą umocniłeś dla siebie.<br />Wyciągnij rękę nad mężem Twej prawicy, <br />nad synem człowieczym, <br />którego umocniłeś w swej służbie.<br />Już więcej nie odwrócimy się od Ciebie, <br />daj nam nowe życie, a będziemy Cię chwalili.</p><h3>Ewangelia wg św. Mateusza - 17,10-13.</h3><p>Kiedy schodzili z góry, uczniowie zapytali Jezusa: «Czemu uczeni w Piśmie twierdzą, że najpierw musi przyjść Eliasz?»<br />On odparł: «Eliasz istotnie przyjdzie i wszystko naprawi.<br />Lecz powiadam wam: Eliasz już przyszedł, a nie poznali go i postąpili z nim tak, jak chcieli. Tak i Syn Człowieczy ma od nich cierpieć».<br />Wtedy uczniowie zrozumieli, że mówił im o Janie Chrzcicielu.</p><hr /><h3>Św. Damazy I (papież)</h3><h3>Św. Hugolin Magalotti (pustelnik (+ 1373))</h3>"
	}, {
		"id": "12",
		"imagen": "Niedziela",
		"contenido": "<h3>Księga Sofoniasza - 3,14-17a.</h3><p>Wyśpiewuj, Córo Syjońska! Podnieś radosny okrzyk, Izraelu! Ciesz się i wesel z całego serca, Córo Jeruzalem!<br />Oddalił Pan wyroki na ciebie, usunął twego nieprzyjaciela: król Izraela, Pan, jest pośród ciebie, nie będziesz już bała się złego.<br />Owego dnia powiedzą Jerozolimie: «Nie bój się, Syjonie! Niech nie słabną twe ręce!<br />Pan, twój Bóg, jest pośród ciebie, Mocarz, który zbawia, uniesie się weselem nad tobą, odnowi cię swoją miłością, wzniesie okrzyk radości.</p><h3>Księga Izajasza - 12,2-3.4bcd.5-6.</h3><p>Oto Bóg jest moim zbawieniem! <br />Jemu zaufam i bać się nie będę.<br />Pan jest moją pieśnią i mocą, <br />i On stał się moim zbawieniem.<br />Wy zaś z weselem wodę czerpać będziecie <br />ze zdrojów zbawienia.<br />Chwalcie Pana, wzywajcie Jego imienia!<br />Ukażcie narodom Jego dzieła, <br />przypominajcie, że Jego imię jest chwalebne.<br />Śpiewajcie Panu, bo czynów wspaniałych dokonał!<br />I cała ziemia niech o tym się dowie.<br />Wznoś okrzyki i wołaj z radości, mieszkanko Syjonu, <br />bo wielki jest pośród ciebie Święty Izraela.</p><h3>List do Filipian - 4,4-7.</h3><p>Bracia: Radujcie się zawsze w Panu; jeszcze raz powtarzam: radujcie się!<br />Niech wasza łagodność będzie znana wszystkim ludziom: Pan jest blisko!<br />O nic się już zbytnio nie troskajcie, ale w każdej sprawie wasze prośby przedstawiajcie Bogu w modlitwie i błaganiu z dziękczynieniem.<br />A pokój Boży, który przewyższa wszelki umysł, będzie strzegł waszych serc i myśli w Chrystusie Jezusie.</p><h3>Ewangelia wg św. Łukasza - 3,10-18.</h3><p>Gdy Jan nauczał nad Jordanem, pytały go tłumy: «Cóż mamy czynić?»<br />On im odpowiadał: «Kto ma dwie suknie, niech jedną da temu, który nie ma; a kto ma żywność, niech tak samo czyni».<br />Przyszli także celnicy, żeby przyjąć chrzest, i rzekli do niego: «Nauczycielu, co mamy czynić?»<br />On im odpowiadał: «Nie pobierajcie nic więcej ponad to, ile wam wyznaczono».<br />Pytali go też i żołnierze: «A my, co mamy czynić?» On im odpowiadał: «Na nikim pieniędzy nie wymuszajcie i nikogo nie uciskajcie, lecz poprzestawajcie na waszym żołdzie».<br />Gdy więc lud oczekiwał z napięciem i wszyscy snuli domysły w sercach co do Jana, czy nie jest Mesjaszem,<br />on tak przemówił do wszystkich: «Ja was chrzczę wodą; lecz idzie mocniejszy ode mnie, któremu nie jestem godzien rozwiązać rzemyka u sandałów. On chrzcić was będzie Duchem Świętym i ogniem».<br />Ma On wiejadło w ręku dla oczyszczenia swego omłotu: pszenicę zbierze do spichlerza, a plewy spali w ogniu nieugaszonym».<br />Wiele też innych napomnień dawał ludowi i głosił dobrą nowinę.</p><hr /><h3>Bł. Bartoli (tercjarz (+ 1300))</h3><h3>Śwśw. Epimach (Aleksander, męczennicy (+ 250))</h3>"
	}, {
		"id": "13",
		"imagen": "Poniedziałek",
		"contenido": "<h3>Księga Liczb - 24,2-7.15-17a.</h3><p>Gdy Balaam podniósł oczy i zobaczył Izraela rozłożonego obozem według swoich pokoleń, ogarnął go Duch Boży<br />i zaczął głosić swoje pouczenie, mówiąc: «Wyrocznia Balaama, syna Beora; wyrocznia męża, który wzrok ma przenikliwy;<br />wyrocznia tego, który słyszy słowa Boże, który ogląda widzenie Wszechmocnego, który pada, a oczy mu się otwierają.<br />Jakubie, jakże piękne są twoje namioty, mieszkania twoje, Izraelu:<br />Niby szerokie doliny potoków, niby ogrody nad brzegami strumieni lub niby aloes, który Pan sadził, niby cedry nad wodami.<br />Płynie woda z jego wiader, a zasiew jego ma wilgoć obfitą; król jego wiele mocniejszy niż Agag, królestwo jego w górę wyniesione».<br />I wygłosił swoje pouczenie, mówiąc: «Wyrocznia Balaama, syna Beora; wyrocznia męża, który wzrok ma przenikliwy;<br />wyrocznia tego, który słyszy słowa Boże, a w wiedzy Najwyższego ma udział, który ogląda widzenie Wszechmocnego, który pada, a oczy mu się otwierają.<br />Widzę go, lecz jeszcze nie teraz, dostrzegam go, ale nie z bliska: Wschodzi Gwiazda z Jakuba, a z Izraela podnosi się berło».</p><h3>Księga Psalmów - 25(24),4bc-5ab.6-7bc.8-9.</h3><p>Daj mi poznać Twoje drogi, Panie,<br />naucz mnie chodzić Twoimi ścieżkami.<br />Prowadź mnie w prawdzie według swych pouczeń,<br />Boże i Zbawco, w Tobie mam nadzieję.<br />Wspomnij na swoje miłosierdzie, Panie, <br />na swoją miłość, która trwa od wieków.<br />Tylko o mnie pamiętaj w swoim miłosierdziu ,<br />ze względu na dobroć Twą, Panie.<br />Dobry jest Pan i łaskawy, <br />dlatego wskazuje drogę grzesznikom.<br />Pomaga pokornym czynić dobrze, <br />uczy ubogich dróg swoich.</p><h3>Ewangelia wg św. Mateusza - 21,23-27.</h3><p>Gdy Jezus przyszedł do świątyni i nauczał, przystąpili do Niego arcykapłani i starsi ludu z pytaniem: «Jakim prawem to czynisz? I kto Ci dał tę władzę?»<br />Jezus im odpowiedział: «Ja też zadam wam jedno pytanie; jeśli odpowiecie Mi na nie, i Ja powiem wam, jakim prawem to czynię.<br />Skąd pochodził chrzest Janowy: z nieba czy od ludzi?» Oni zastanawiali się między sobą: «Jeśli powiemy: \"z nieba\", to nam zarzuci: \"Dlaczego więc nie uwierzyliście mu?\"<br />A jeśli powiemy: \"od ludzi\", boimy się tłumu, bo wszyscy uważają Jana za proroka».<br />Odpowiedzieli więc Jezusowi: «Nie wiemy». On również im odpowiedział: «Więc i Ja wam nie powiem, jakim prawem to czynię».</p><hr /><h3>Św. Łucja (dziewica i męczennica)</h3><h3>Św. Antioch (męczennik (+ pocz. II w.))</h3>"
	}, {
		"id": "14",
		"imagen": "Wtorek",
		"contenido": "<h3>Księga Sofoniasza - 3,1-2.9-13.</h3><p>Biada buntowniczemu i splugawionemu miastu, co stosuje ucisk!<br />Nie słucha głosu i nie przyjmuje ostrzeżenia, nie ufa Panu i nie przybliża się do swego Boga.<br />Wtedy przywrócę narodom wargi czyste, aby wszyscy wzywali imienia Pana i służyli Mu jednomyślnie.<br />Z tamtej strony rzek Kusz wielbiciele moi – moi rozproszeni – dar Mi przyniosą.<br />W dniu tym nie będziesz się wstydzić wszystkich twoich uczynków, przez które dopuściłaś się względem Mnie niewierności; usunę bowiem wtedy spośród ciebie pysznych samochwalców twoich, i nie będziesz się więcej wywyższać na świętej mej górze.<br />I zostawię pośród ciebie lud pokorny i biedny, a szukać będą schronienia w imieniu Pana.<br />Reszta Izraela nie będzie czynić nieprawości ani wypowiadać kłamstw. I nie znajdzie się w ich ustach zwodniczy język, gdy paść się będą i wylegiwać, a nie będzie nikogo, kto by ich przestraszył.</p><h3>Księga Psalmów - 34(33),2-3.6-7.17-18.19.23.</h3><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą pokorni i niech się weselą.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Pan zwraca swe oblicze przeciw zło czyniącym, <br />by pamięć o nich wymazać z ziemi.<br />Pan słyszy wołających o pomoc <br />i ratuje ich od wszelkiej udręki.<br />Pan jest blisko ludzi skruszonych w sercu, <br />ocala upadłych na duchu.<br />Pan odkupi dusze sług swoich, <br />nie zazna kary, kto się do Niego ucieka.</p><h3>Ewangelia wg św. Mateusza - 21,28-32.</h3><p>Jezus powiedział do arcykapłanów i starszych ludu: «Co myślicie? Pewien człowiek miał dwóch synów. Zwrócił się do pierwszego i rzekł: \"Dziecko, idź dzisiaj i pracuj w winnicy\".<br />Ten odpowiedział: \"Idę, panie!\", lecz nie poszedł.<br />Zwrócił się do drugiego i to samo powiedział. Ten odparł: \"Nie chcę\". Później jednak opamiętał się i poszedł.<br />Który z tych dwóch spełnił wolę ojca?» Mówią Mu: «Ten drugi». Wtedy Jezus rzekł do nich: «Zaprawdę, powiadam wam: Celnicy i nierządnice wchodzą przed wami do królestwa niebieskiego.<br />Przyszedł bowiem do was Jan drogą sprawiedliwości, a wy mu nie uwierzyliście. Uwierzyli mu zaś celnicy i nierządnice. Wy patrzyliście na to, ale nawet później nie opamiętaliście się, żeby mu uwierzyć».</p><hr /><h3>Św. Jan od Krzyża (Doktor Kościoła)</h3><h3>Św. Pompejusz (biskup Pawii (+ V w.))</h3>"
	}, {
		"id": "15",
		"imagen": "Środa",
		"contenido": "<h3>Księga Izajasza - 45,6b-8.18.21b-25.</h3><p>«Ja jestem Pan i nikt poza Mną.<br />Ja czynię światło i stwarzam ciemności, sprawiam pomyślność i stwarzam niedolę. Ja, Pan, czynię to wszystko.<br />Niebiosa, wysączcie z góry sprawiedliwość i niech obłoki z deszczem ją wyleją! Niechaj ziemia się otworzy, niech zbawienie wyda owoc i razem wzejdzie sprawiedliwość!<br />Ja, Pan, jestem tego Stwórcą». Albowiem tak mówi Pan, Stworzyciel nieba, on Bogiem, który ukształtował i wykonał ziemię, który ją mocno osadził, który nie stworzył jej bezładną, lecz przysposobił na mieszkanie: «Ja jestem Pan, i nie ma innego.<br />Czyż nie Ja jestem Pan, a nie ma innego Boga prócz Mnie? Bóg sprawiedliwy i zbawiający nie istnieje poza Mną.<br />Nawróćcie się do Mnie, by się zbawić, wszystkie krańce świata, bo Ja jestem Bogiem, i nikt inny!<br />Przysięgam na siebie samego, z moich ust wychodzi sprawiedliwość, słowo nieodwołalne. Tak, przede Mną się zegnie wszelkie kolano, wszelki język na Mnie przysięgać będzie,<br />mówiąc: \"Jedynie u Pana jest sprawiedliwość i moc\". Do Niego przyjdą zawstydzeni wszyscy, którzy się na Niego zżymali.<br />W Panu uzyska swe prawo i chwały dostąpi całe plemię Izraela».</p><h3>Księga Psalmów - 85(84),9ab-10.11-12.13-14.</h3><p>Będę słuchał tego, co Pan Bóg mówi:<br />oto ogłasza pokój ludowi i swoim wyznawcom.<br />Zaprawdę, bliskie jest Jego zbawienie <br />dla tych, którzy Mu cześć oddają, <br />i chwała zamieszka w naszej ziemi.<br />Łaska i wierność spotkają się z sobą,  <br />ucałują się sprawiedliwość i pokój.<br />Wierność z ziemi wyrośnie, <br />a sprawiedliwość spojrzy z nieba.<br />Pan sam szczęściem obdarzy, <br />a nasza ziemia wyda swój owoc.<br />Sprawiedliwość będzie kroczyć przed Nim, <br />a śladami Jego kroków zbawienie.</p><h3>Ewangelia wg św. Łukasza - 7,18b-23.</h3><p>Jan przywołał do siebie dwóch spośród swoich uczniów<br />i posłał ich do Jezusa z zapytaniem: «Czy Ty jesteś Tym, który ma przyjść, czy też innego mamy oczekiwać?»<br />Gdy ludzie ci zjawili się u Jezusa, rzekli: «Jan Chrzciciel przysyła do Ciebie z zapytaniem: Czy Ty jesteś Tym, który ma przyjść, czy też innego mamy oczekiwać?»<br />W tym właśnie czasie wielu uzdrowił z chorób, dolegliwości i uwolnił od złych duchów; oraz wielu niewidomych obdarzył wzrokiem.<br />Odpowiedział im więc: «Idźcie i donieście Janowi to, coście widzieli i słyszeli: niewidomi wzrok odzyskują, chromi chodzą, trędowaci doznają oczyszczenia i głusi słyszą; umarli zmartwychwstają, ubogim głosi się Ewangelię.<br />A błogosławiony jest ten, kto we Mnie nie zwątpi».</p><hr /><h3>Bł. Jan Karol Steeb (prezbiter)</h3><h3>Św. Walerian (biskup, męczennik (+ ok. 460))</h3>"
	}, {
		"id": "16",
		"imagen": "Czwartek",
		"contenido": "<h3>Księga Izajasza - 54,1-10.</h3><p>Śpiewaj z radości, niepłodna, któraś nie rodziła, wybuchnij weselem i wykrzykuj, któraś nie doznała bólów porodu! Bo liczniejsi są synowie porzuconej niż synowie mającej męża, mówi Pan.<br />Rozszerz przestrzeń twego namiotu, rozciągnij płótna twego mieszkania, nie krępuj się, wydłuż twe sznury, wbij mocno twe paliki!<br />Bo się rozprzestrzenisz na prawo i lewo, twoje potomstwo posiądzie narody oraz zaludni opuszczone miasta.<br />Nie lękaj się, bo już się nie zawstydzisz, nie wstydź się, bo już nie doznasz pohańbienia. Raczej zapomnisz o wstydzie twej młodości. I nie wspomnisz już hańby twego wdowieństwa.<br />Bo małżonkiem twoim jest twój Stworzyciel, któremu na imię Pan Zastępów; Odkupicielem twoim Święty Izraela, nazywają Go Bogiem całej ziemi.<br />Zaiste, jak niewiastę porzuconą i zgnębioną na duchu, wezwał cię Pan. I jakby do porzuconej żony młodości mówi twój Bóg:<br />\"Na krótką chwilę porzuciłem ciebie, ale z ogromną miłością cię przygarnę.<br />W przystępie gniewu ukryłem przed tobą na krótko swe oblicze, ale w miłości wieczystej nad tobą się ulitowałem, mówi Pan, twój Odkupiciel.<br />Dzieje się ze Mną tak, jak za dni Noego, kiedy przysiągłem, że wody Noego nie spadną już nigdy na ziemię; tak teraz przysięgam, że się nie rozjątrzę na ciebie ani cię gromić nie będę.<br />Bo góry mogą ustąpić i pagórki się zachwiać, ale miłość moja nie odstąpi od ciebie i nie zachwieje się moje przymierze pokoju\", mówi Pan, który ma litość nad tobą.</p><h3>Księga Psalmów - 30(29),2.4.5-6.11-12a.13b.</h3><p>Sławię Cię, Panie, bo mnie wybawiłeś <br />i nie pozwoliłeś mym wrogom naśmiewać się ze mnie.<br />Panie, mój Boże, <br />z krainy umarłych wywołałeś moją duszę  <br />i ocaliłeś mi życie spośród schodzących do grobu.<br />Śpiewajcie psalm, wszyscy miłujący Pana <br />i pamiętajcie o Jego świętości.<br />Gniew Jego bowiem trwa tylko przez chwilę, <br />a Jego łaska przez całe życie. <br />Płacz nadchodzi z wieczora, a rankiem wesele.<br />Wysłuchaj mnie, Panie, zmiłuj się nade mną, <br />Panie, bądź moją pomocą.<br />Zamieniłeś w taniec mój żałobny lament,<br />Boże mój i Panie, będę Cię sławił na wieki.</p><h3>Ewangelia wg św. Łukasza - 7,24-30.</h3><p>Gdy wysłannicy Jana odeszli, Jezus zaczął mówić do tłumów o Janie: «Coście wyszli oglądać na pustyni? Trzcinę kołyszącą się na wietrze?<br />Ale coście wyszli zobaczyć? Człowieka w miękkie szaty ubranego? Oto w pałacach królewskich przebywają ci, którzy noszą okazałe stroje i żyją w zbytkach.<br />Ale coście wyszli zobaczyć? Proroka? Tak, mówię wam, nawet więcej niż proroka.<br />On jest tym, o którym napisano: Oto posyłam mego wysłańca przed Tobą, aby Ci przygotował drogę.<br />Powiadam wam: Między narodzonymi z niewiast nie ma większego od Jana. Lecz najmniejszy w królestwie Bożym większy jest niż on».<br />I cały lud, który Go słuchał, nawet celnicy przyznawali słuszność Bogu, przyjmując chrzest Janowy.<br />Faryzeusze zaś i uczeni w Prawie udaremnili zamiar Boży względem siebie, nie przyjmując chrztu od niego.</p><hr /><h3>Św. Adelajda ()</h3><h3>Św. Irenion (biskup (+ 391))</h3>"
	}, {
		"id": "17",
		"imagen": "Piątek",
		"contenido": "<h3>Księga Rodzaju - 49,1a-2.8-10.</h3><p>Jakub przywołał swoich synów i powiedział do nich:<br />«Zbierzcie się i słuchajcie, synowie Jakuba, słuchajcie Izraela, ojca waszego!<br />Judo, ciebie sławić będą twoi bracia, twoja bowiem ręka na karku twych wrogów! Synowie twego ojca będą ci oddawać pokłon!<br />Judo, młody lwie, na zdobyczy róść będziesz, mój synu: jak lew czai się, gotuje do skoku, do lwicy podobny, któż się ośmieli go drażnić?<br />Nie zostanie odjęte berło od Judy ani laska pasterska spośród kolan jego, aż przyjdzie Ten, do którego ono należy, i zdobędzie posłuch u narodów!»</p><h3>Księga Psalmów - 72(71),1-2.3-4ab.7-8.17.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Niech góry przyniosą pokój ludowi, <br />a wzgórza sprawiedliwość.<br />Otoczy opieką ubogich z ludu,<br />Otoczy opieką ubogich z ludu, <br />będzie ratował dzieci biedaków.<br />Za dni Jego zakwitnie sprawiedliwość <br />i wielki pokój, aż księżyc nie zgaśnie.<br />Będzie panował od morza do morza, <br />od Rzeki aż po krańce ziemi.<br />Niech jego imię trwa na wieki, <br />jak długo świeci słońce, niech trwa jego imię. <br />Niech jego imieniem wzajemnie się błogosławią, <br />niech wszystkie narody życzą mu szczęścia.</p><h3>Ewangelia wg św. Mateusza - 1,1-17.</h3><p>Rodowód Jezusa Chrystusa, syna Dawida, syna Abrahama.<br />Abraham był ojcem Izaaka; Izaak ojcem Jakuba; Jakub ojcem Judy i jego braci;<br />Juda zaś był ojcem Faresa i Zary, których matką była Tamar. Fares był ojcem Esrona; Esron ojcem Arama;<br />Aram ojcem Aminadaba; Aminadab ojcem Naassona; Naasson ojcem Salmona;<br />Salmon ojcem Booza, a matką była Rachab. Booz był ojcem Obeda, a matką była Rut. Obed był ojcem Jessego,<br />a Jesse ojcem króla Dawida. Dawid był ojcem Salomona, a matką była dawna żona Uriasza.<br />Salomon był ojcem Roboama; Roboam ojcem Abiasza; Abiasz ojcem Asy;<br />Asa ojcem Jozafata; Jozafat ojcem Jorama; Joram ojcem Ozjasza;<br />Ozjasz ojcem Joatama; Joatam ojcem Achaza; Achaz ojcem Ezechiasza;<br />Ezechiasz ojcem Manassesa; Manasses ojcem Amosa; Amos ojcem Jozjasza;<br />Jozjasz ojcem Jechoniasza i jego braci w czasie przesiedlenia babilońskiego.<br />Po przesiedleniu babilońskim Jechoniasz był ojcem Salatiela; Salatiel ojcem Zorobabela;<br />Zorobabel ojcem Abiuda; Abiud ojcem Eliakima; Eliakim ojcem Azora;<br />Azor ojcem Sadoka; Sadok ojcem Achima; Achim ojcem Eliuda;<br />Eliud ojcem Eleazara; Eleazar ojcem Mattana; Mattan ojcem Jakuba;<br />Jakub ojcem Józefa, męża Maryi, z której narodził się Jezus, zwany Chrystusem.<br />Tak więc w całości od Abrahama do Dawida jest w sumie czternaście pokoleń; od Dawida do przesiedlenia babilońskiego czternaście pokoleń; od przesiedlenia babilońskiego do Chrystusa czternaście pokoleń.</p><hr /><h3>Św. Modest ()</h3><h3>Śwśw. Florian (Kalanik, męczennicy (+ 638))</h3>"
	}, {
		"id": "18",
		"imagen": "Sobota",
		"contenido": "<h3>Księga Jeremiasza - 23,5-8.</h3><p>«Oto nadchodzą dni – mówi Pan – kiedy wzbudzę Dawidowi odrośl sprawiedliwą. Będzie panował jako król, postępując roztropnie, i będzie wykonywał prawo i sprawiedliwość na ziemi.<br />W jego dniach Juda dostąpi zbawienia, a Izrael będzie mieszkał bezpiecznie. To zaś będzie imię, którym go będą nazywać: „Pan naszą sprawiedliwością”».<br />Dlatego właśnie nadchodzą dni – mówi Pan – kiedy nie będą już mówić: Na życie Pana, który wyprowadził synów Izraela z ziemi egipskiej,<br />lecz raczej: Na życie Pana, który wyprowadził i przywrócił pokolenie domu Izraela z ziemi północnej i ze wszystkich ziem, po których ich rozproszył; tak że będą mogli mieszkać na swej ziemi».</p><h3>Księga Psalmów - 72(71),1b-2.12-13.18-19ab.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Wyzwoli bowiem biedaka, który Go wzywa, <br />i ubogiego, który nie ma opieki.<br />Zmiłuje się nad biednym i ubogim, <br />nędzarza ocali od śmierci.<br />Błogosławiony niech będzie Pan, Bóg Izraela, <br />który sam czyni cuda.<br />Na wieki niech będzie błogosławione Jego imię,<br />a Jego chwała niech wypełni ziemię.</p><h3>Ewangelia wg św. Mateusza - 1,18-24.</h3><p>Z narodzeniem Jezusa Chrystusa było tak. Po zaślubinach Matki Jego, Maryi, z Józefem, wpierw nim zamieszkali razem, znalazła się brzemienną za sprawą Ducha Świętego.<br />Mąż Jej, Józef, który był człowiekiem sprawiedliwym i nie chciał narazić Jej na zniesławienie, zamierzał oddalić Ją potajemnie.<br />Gdy powziął tę myśl, oto anioł Pański ukazał mu się we śnie i rzekł: «Józefie, synu Dawida, nie bój się wziąć do siebie Maryi, twej Małżonki; albowiem z Ducha Świętego jest to, co się w Niej poczęło.<br />Porodzi Syna, któremu nadasz imię Jezus, On bowiem zbawi swój lud od jego grzechów».<br />A stało się to wszystko, aby się wypełniło słowo Pańskie powiedziane przez Proroka:<br />«Oto Dziewica pocznie i porodzi Syna, któremu nadadzą imię Emmanuel», to znaczy Bóg z nami.<br />Zbudziwszy się ze snu, Józef uczynił tak, jak mu polecił anioł Pański: wziął swoją Małżonkę do siebie.</p><hr /><h3>Śwśw. Paweł Mi (Piotr Doung-Lac, Piotr Truat, męczennicy (+1838))</h3><h3>Śwśw. Kwinktus (Symplicjusz, męczennicy (+ poł. III w.))</h3>"
	}, {
		"id": "19",
		"imagen": "Niedziela",
		"contenido": "<h3>Księga Micheasza - 5,1-4a.</h3><p>Tak mówi Pan: „A ty, Betlejem Efrata, najmniejsze jesteś wśród plemion judzkich. Z ciebie wyjdzie dla mnie Ten, który będzie władał w Izraelu, a pochodzenie Jego od początku, od dni wieczności.<br />Przeto Pan porzuci ich aż do czasu, kiedy porodzi mająca porodzić. Wtedy reszta braci Jego powróci do synów Izraela.<br />Powstanie on i paść będzie mocą Pańską, w majestacie imienia Pana, Boga swego. osiądą wtedy, bo odtąd rozciągnie swą potęgę aż po krańce ziemi.<br />A On będzie pokojem”.</p><h3>Księga Psalmów - 80(79),2ac.3b.15-16.18-19.</h3><p>Usłysz, Pasterzu Izraela,<br />Ty, który zasiadasz nad cherubami.<br />Zbudź swą potęgę  <br />i przyjdź nam z pomocą.<br />Powróć, Boże Zastępów, <br />wejrzyj z nieba, spójrz i nawiedź tę winorośl.<br />Chroń to, co zasadziła Twoja prawica, <br />latorośl, którą umocniłeś dla siebie.<br />Wyciągnij rękę nad mężem Twej prawicy, <br />nad synem człowieczym, <br />którego umocniłeś w swej służbie.<br />Już więcej nie odwrócimy się od Ciebie, <br />daj nam nowe życie, a będziemy Cię chwalili.</p><h3>List do Hebrajczyków - 10,5-10.</h3><p>Bracia: Chrystus, przychodząc na świat, mówi: \"Ofiary ani daru nie chciałeś, le Mi utworzyłeś ciało;<br />całopalenia i ofiary za grzech nie podobały się Tobie.<br />Wtedy rzekłem: Oto idę – w zwoju księgi napisano o Mnie – aby spełnić wolę Twoją, Boże».<br />Wyżej powiedział: «Ofiar, darów, całopaleń i ofiar za grzech nie chciałeś i nie podobały się Tobie», choć składane są zgodnie z Prawem.<br />Następnie powiedział: «Oto idę, aby spełnić wolę Twoją». Usuwa jedną ofiarę, aby ustanowić inną.<br />Na mocy tej woli uświęceni jesteśmy przez ofiarę ciała Jezusa Chrystusa raz na zawsze.</p><h3>Ewangelia wg św. Łukasza - 1,39-45.</h3><p>W tym czasie Maryja wybrała się i poszła z pośpiechem w góry do pewnego miasta w pokoleniu Judy.<br />Weszła do domu Zachariasza i pozdrowiła Elżbietę.<br />Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę.<br />Wydała ona okrzyk i powiedziała: «Błogosławiona jesteś między niewiastami i błogosławiony jest owoc Twojego łona.<br />A skądże mi to, że Matka mojego Pana przychodzi do mnie?<br />Oto skoro głos Twego pozdrowienia zabrzmiał w moich uszach, poruszyło się z radości dzieciątko w moim łonie.<br />Błogosławiona jesteś, która uwierzyła, że spełnią się słowa powiedziane Jej od Pana».</p><hr /><h3>Św. Anastazy I ()</h3><h3>Śwśw. Meuris (Thei, męczennicy (+ 308))</h3>"
	}, {
		"id": "20",
		"imagen": "Poniedziałek",
		"contenido": "<h3>Księga Izajasza - 7,10-14.</h3><p>Pan przemówił do Achaza tymi słowami:<br />«Proś dla siebie o znak od Pana, Boga twego, czy to głęboko w Otchłani, czy to wysoko w górze».<br />Lecz Achaz odpowiedział: «Nie będę prosił, i nie będę wystawiał Pana na próbę».<br />Wtedy rzekł Izajasz: «Słuchajcie więc, domu Dawidowy: Czyż mało wam naprzykrzać się ludziom, iż naprzykrzacie się także mojemu Bogu?<br />Dlatego Pan sam da wam znak: Oto Panna pocznie i porodzi Syna, i nazwie Go imieniem Emmanuel,</p><h3>Księga Psalmów - 24(23),1-2.3-4ab.5-6.</h3><p>Do Pana należy ziemia i wszystko, co ją napełnia, <br />świat cały i jego mieszkańcy.<br />Albowiem On go na morzach osadził <br />i utwierdził ponad rzekami.<br />Kto wstąpi na górę Pana, <br />kto stanie w Jego świętym miejscu?<br />Człowiek rąk nieskalanych i czystego serca,<br />którego dusza nie lgnęła do marności.<br />On otrzyma błogosławieństwo od Pana<br />i zapłatę od Boga, swego Zbawcy.<br />Oto pokolenie tych, którzy Go szukają, <br />którzy szukają oblicza Boga Jakuba.</p><h3>Ewangelia wg św. Łukasza - 1,26-38.</h3><p>Bóg posłał anioła Gabriela do miasta w Galilei, zwanego Nazaret,<br />do dziewicy poślubionej mężowi, imieniem Józef, z rodu Dawida; a dziewicy było na imię Maryja.<br />Wszedłszy do Niej, Anioł rzekł: «Bądź pozdrowiona, łaski pełna, Pan z Tobą, błogosławiona jesteś między niewiastami».<br />Ona zmieszała się na te słowa i rozważała, co miałoby znaczyć to pozdrowienie.<br />Lecz anioł rzekł do Niej: «Nie bój się, Maryjo, znalazłaś bowiem łaskę u Boga.<br />Oto poczniesz i porodzisz Syna, któremu nadasz imię Jezus.<br />Będzie On wielki i będzie nazwany Synem Najwyższego, a Pan Bóg da Mu tron Jego praojca, Dawida.<br />Będzie panował nad domem Jakuba na wieki, a Jego panowaniu nie będzie końca».<br />Na to Maryja rzekła do anioła: «Jakże się to stanie, skoro nie znam męża?»<br />Anioł Jej odpowiedział: «Duch Święty zstąpi na Ciebie i moc Najwyższego okryje Cię cieniem. Dlatego też Święte, które się narodzi, będzie nazwane Synem Bożym.<br />A oto również krewna Twoja, Elżbieta, poczęła w swej starości syna i jest już w szóstym miesiącu ta, którą miano za niepłodną.<br />Dla Boga bowiem nie ma nic niemożliwego».<br />Na to rzekła Maryja: «Oto Ja służebnica Pańska, niech Mi się stanie według słowa twego». Wtedy odszedł od Niej anioł.</p><hr /><h3>Św. Makary i Św. Eugeniusz ()</h3><h3>Śwśw. Liberat i Bajul (+ II w.) ()</h3>"
	}, {
		"id": "21",
		"imagen": "Wtorek",
		"contenido": "<h3>Pieśń nad Pieśniami - 2,8-14.</h3><p>Głos mojego ukochanego! Oto on! Oto nadchodzi! Biegnie przez góry, skacze po pagórkach.<br />Umiłowany mój podobny do gazeli, do młodego jelenia. Oto stoi za naszym murem, patrzy przez okno, zagląda przez kraty.<br />Miły mój odzywa się i mówi do mnie: «Powstań, przyjaciółko ma, piękna ma, i pójdź!<br />Bo oto minęła już zima, deszcz ustał i przeszedł.<br />Na ziemi widać już kwiaty, nadszedł czas przycinania winnic, i głos synogarlicy już słychać w naszej krainie.<br />Figowiec wydał zawiązki owoców i winne krzewy kwitnące już pachną. Powstań, przyjaciółko ma, piękna ma, i pójdź!<br />Gołąbko ma, ukryta w rozpadlinach skały, w szczelinach przepaści, ukaż mi swą twarz, daj mi usłyszeć swój głos! Bo słodki jest głos twój i twarz pełna wdzięku».</p><h3>Księga Psalmów - 33(32),2-3.11-12.20-21.</h3><p>Sławcie Pana na cytrze, <br />grajcie Mu na harfie o dziesięciu strunach.<br />Śpiewajcie Mu pieśń nową, <br />pełnym głosem śpiewajcie Mu wdzięcznie.<br />Zamiary Pana trwają na wieki, <br />zamysły Jego serca przez pokolenia.<br />Błogosławiony lud, którego Pan jest Bogiem, <br />naród, który On wybrał na dziedzictwo dla siebie.<br />Dusza nasza oczekuje Pana, <br />On jest naszą pomocą i tarczą.<br />Raduje się w Nim nasze serce, <br />ufamy Jego świętemu imieniu.</p><h3>Ewangelia wg św. Łukasza - 1,39-45.</h3><p>W tym czasie Maryja wybrała się i poszła z pośpiechem w góry do pewnego miasta w pokoleniu Judy.<br />Weszła do domu Zachariasza i pozdrowiła Elżbietę.<br />Gdy Elżbieta usłyszała pozdrowienie Maryi, poruszyło się dzieciątko w jej łonie, a Duch Święty napełnił Elżbietę.<br />Wydała ona okrzyk i powiedziała: «Błogosławiona jesteś między niewiastami i błogosławiony jest owoc Twojego łona.<br />A skądże mi to, że Matka mojego Pana przychodzi do mnie?<br />Oto skoro głos Twego pozdrowienia zabrzmiał w moich uszach, poruszyło się z radości dzieciątko w moim łonie.<br />Błogosławiona jesteś, która uwierzyła, że spełnią się słowa powiedziane Jej od Pana».</p><hr /><h3>Św. Piotr Kanizy ()</h3><h3>Św. Jan Wincencjusz (mnich (+ 1012))</h3>"
	}, {
		"id": "22",
		"imagen": "Środa",
		"contenido": "<h3>Pierwsza Księga Samuela - 1,24-28.</h3><p>Gdy Anna odstawiła Samuela od piersi, wzięła go z sobą w drogę, zabierając również trzyletniego cielca, jedną efę mąki i bukłak wina. Przyprowadziła go do domu Pana, do Szilo. Chłopiec był jeszcze mały.<br />Zabili cielca i poprowadzili chłopca przed Helego.<br />Powiedziała ona wówczas: «Pozwól, panie mój! Na twoje życie! To ja jestem ową kobietą, która stała tu przed tobą i modliła się do Pana.<br />O tego chłopca się modliłam, i spełnił Pan prośbę, którą do Niego zanosiłam.<br />Oto ja oddaję go Panu. Po wszystkie dni, jak długo będzie żył, zostaje oddany Panu». I oddali tam pokłon Panu.</p><h3>Pierwsza Księga Samuela - 2,1.4-5.6-7.8abcd.</h3><p>Moje serce raduje się w Panu, <br />dzięki Niemu moc moja wzrasta. <br />Szeroko otwarłem usta przeciw moim wrogom,  <br />bo cieszyć się mogę Twoją pomocą.<br />Łuk potężnych się łamie, <br />a mocą przepasują się słabi.<br />Syci za chleb się najmują, głodni zaś odpoczywają, <br />niepłodna rodzi siedmioro, a matka wielu dzieci usycha.<br />Pan daje śmierć i życie, <br />wtrąca do otchłani i z niej wyprowadza.<br />Pan czyni ubogim lub bogatym, <br />poniża i wywyższa.<br />Biedaka z prochu podnosi,<br />z błota dźwiga nędzarza,<br />by go wśród książąt posadzić<br />i dać mu tron chwały.</p><h3>Ewangelia wg św. Łukasza - 1,46-56.</h3><p>Wielbi dusza moja Pana,<br />i raduje się duch mój w Bogu, Zbawicielu moim.<br />Bo wejrzał na uniżenie swojej Służebnicy, <br />oto bowiem odtąd błogosławić mnie będą <br />wszystkie pokolenia.<br />Gdyż wielkie rzeczy uczynił mi Wszechmocny, <br />a Jego imię jest święte.<br />Jego miłosierdzie z pokolenia na pokolenie <br />nad tymi, co się Go boją.<br />Okazał moc swego ramienia, <br />rozproszył pyszniących się zamysłami serc swoich.<br />Strącił władców z tronu, a wywyższył pokornych.<br />Głodnych nasycił dobrami, a bogatych z niczym odprawił.<br />Ujął się za sługą swoim, Izraelem, <br />pomny na swe miłosierdzie.<br />jak przyobiecał naszym ojcom, <br />Abrahamowi i jego potomstwu na wieki.<br />Maryja pozostała u Elżbiety około trzech miesięcy; potem wróciła do domu.</p><hr /><h3>Św. Franciszka Ksawera Cabrini ()</h3><h3>Św. Zenon (żołnierz, męczennik (+ III/IV w.))</h3>"
	}, {
		"id": "23",
		"imagen": "Czwartek",
		"contenido": "<h3>Księga Malachiasza - 3,1-4.23-24.</h3><p>Tak mówi Pan Bóg:<br />«Oto Ja wyślę anioła mego, aby przygotował drogę przede Mną, a potem nagle przybędzie do swej świątyni Pan, którego wy oczekujecie, i anioł Przymierza, którego pragniecie. Oto nadejdzie, mówi Pan zastępów.<br />Ale kto przetrwa dzień Jego nadejścia i kto się ostoi, gdy się ukaże? Albowiem On jest jak ogień złotnika i jak ług farbiarzy.<br />Usiądzie więc, jakby miał przetapiać i oczyszczać srebro, i oczyści synów Lewiego, i przecedzi ich jak złoto i srebro, a wtedy będą składać Panu ofiary sprawiedliwe.<br />Wtedy będzie miła Panu ofiara Judy i Jeruzalem jak za minionych dni i pradawnych lat».<br />Oto Ja poślę wam proroka Eliasza  przed nadejściem dnia Pańskiego, dnia wielkiego i strasznego.<br />I skłoni on serca ojców ku synom, a serca synów ku ich ojcom, abym nie przyszedł i nie poraził ziemi klątwą».</p><h3>Księga Psalmów - 25(24),4bc-5ab.8-9.10.14.</h3><p>Daj mi poznać Twoje drogi, Panie,<br />naucz mnie chodzić Twoimi ścieżkami.<br />Prowadź mnie w prawdzie według swych pouczeń,<br />Boże i Zbawco, w Tobie mam nadzieję.<br />Dobry jest Pan i łaskawy, <br />dlatego wskazuje drogę grzesznikom.<br />Pomaga pokornym czynić dobrze, <br />uczy ubogich dróg swoich.<br />Wszystkie ścieżki Pana są pewne i pełne łaski <br />dla strzegących Jego praw i przymierza.<br />Bóg powierza swe zamiary tym, którzy się Go boją, <br />i objawia im swoje przymierze.</p><h3>Ewangelia wg św. Łukasza - 1,57-66.</h3><p>Dla Elżbiety nadszedł czas rozwiązania i urodziła syna.<br />Gdy jej sąsiedzi i krewni usłyszeli, że Pan okazał tak wielkie miłosierdzie nad nią, cieszyli się z nią razem.<br />Ósmego dnia przyszli, aby obrzezać dziecię, i chcieli mu dać imię ojca jego, Zachariasza.<br />Jednakże matka jego odpowiedziała: «Nie, natomiast ma otrzymać imię Jan».<br />Odrzekli jej: «Nie ma nikogo w twoim rodzie, kto by nosił to imię».<br />Pytali więc znakami jego ojca, jak by go chciał nazwać.<br />On zażądał tabliczki i napisał: «Jan będzie mu na imię». I wszyscy się dziwili.<br />A natychmiast otworzyły się jego usta, język się rozwiązał i mówił, błogosławiąc Boga.<br />Wtedy strach padł na wszystkich ich sąsiadów. W całej górskiej krainie Judei rozpowiadano o tym wszystkim, co się zdarzyło.<br />A wszyscy, którzy o tym słyszeli, brali to sobie do serca i pytali: «Kimże będzie to dziecię?» Bo istotnie ręka Pańska była z nim.</p><hr /><h3>Św. Wiktoria ()</h3><h3>Św. Torlakur Thorhallson (biskup (+ 1193))</h3>"
	}, {
		"id": "24",
		"imagen": "Piątek",
		"contenido": "<h3>Księga Izajasza - 9,1-3.5-6.</h3><p>Naród kroczący w ciemnościach ujrzał światłość wielką; nad mieszkańcami kraju mroków światło zabłysło.<br />Pomnożyłeś radość, zwiększyłeś wesele. Rozradowali się przed Tobą, jak się radują w żniwa, jak się weselą przy podziale łupu.<br />Bo złamałeś jego ciężkie jarzmo i drążek na jego ramieniu, pręt jego ciemięzcy, jak w dniu porażki Madianitów.<br />Albowiem dziecię nam się narodziło, Syn został nam dany, na Jego barkach spoczęła władza. Nazwano Go imieniem: «Przedziwny doradca, Bóg Mocny, odwieczny ojciec, Książę Pokoju».<br />Wielkie będzie Jego panowanie w pokoju bez granic na tronie Dawida i nad Jego królestwem, które On utwierdzi i umocni prawem i sprawiedliwością, odtąd i na wieki. Zazdrosna miłość Pana Zastępów tego dokona.</p><h3>Księga Psalmów - 96(95),1-2a.2b-3.11-12.13.</h3><p>Śpiewajcie Panu pieśń nową, <br />śpiewaj Panu, ziemio cała,<br />śpiewajcie Panu, sławcie Jego imię,<br />każdego dnia głoście Jego zbawienie.<br />Głoście Jego chwałę <br />wśród wszystkich narodów, <br />rozgłaszajcie Jego cuda <br />pośród wszystkich ludów.<br />Niech się radują niebiosa i ziemia weseli, <br />niech szumi morze i wszystko, co je napełnia.<br />Niech się cieszą pola i wszystko, co na nich rośnie, <br />niech wszystkie drzewa w lasach wykrzykują z radości.<br />Przed obliczem Pana, który już się zbliża, <br />który już się zbliża, by osądzić ziemię, <br />On będzie sądził świat sprawiedliwie, <br />a ludy według swej prawdy.</p><h3>List do Tytusa - 2,11-14.</h3><p>Umiłowany: Ukazała się łaska Boga, która niesie zbawienie wszystkim ludziom<br />i poucza nas, abyśmy wyrzekłszy się bezbożności i żądz światowych, rozumnie i sprawiedliwie, i pobożnie żyli na tym świecie,<br />oczekując błogosławionej nadziei i objawienia się chwały wielkiego Boga i Zbawiciela naszego, Jezusa Chrystusa,<br />który wydał samego siebie za nas, aby odkupić nas od wszelkiej nieprawości i oczyścić sobie lud wybrany na własność, gorliwy w spełnianiu dobrych uczynków.</p><h3>Ewangelia wg św. Łukasza - 2,1-14.</h3><p>W owym czasie wyszło rozporządzenie Cezara Augusta, żeby przeprowadzić spis ludności w całym świecie.<br />Pierwszy ten spis odbył się wówczas, gdy wielkorządcą Syrii był Kwiryniusz.<br />Podążali więc wszyscy, aby się dać zapisać, każdy do swego miasta.<br />Udał się także Józef z Galilei, z miasta Nazaret, do Judei, do miasta Dawidowego, zwanego Betlejem, ponieważ pochodził z domu i rodu Dawida,<br />żeby się dać zapisać z poślubioną sobie Maryją, która była brzemienna.<br />Kiedy tam przebywali, nadszedł dla Maryi czas rozwiązania.<br />Powiła swego pierworodnego Syna, owinęła Go w pieluszki i położyła w żłobie, gdyż nie było dla nich miejsca w gospodzie.<br />W tej samej okolicy przebywali w polu pasterze i trzymali straż nocną nad swoją trzodą.<br />Wtedy stanął przy nich anioł Pański i chwała Pańska zewsząd ich oświeciła, tak że bardzo się przestraszyli.<br />I rzekł do nich anioł: «Nie bójcie się! Oto zwiastuję wam radość wielką, która będzie udziałem całego narodu:<br />dziś bowiem w mieście Dawida narodził się wam Zbawiciel, którym jest Mesjasz, Pan.<br />A to będzie znakiem dla was: znajdziecie Niemowlę, owinięte w pieluszki i leżące w żłobie».<br />I nagle przyłączyło się do anioła mnóstwo zastępów niebieskich, które wielbiły Boga słowami:<br />«Chwała Bogu na wysokościach, a na ziemi pokój ludziom, w których sobie upodobał».</p><hr /><h3>Święci Adam i Ewa ()</h3><h3>Św. Grzegorz (kapłan, męczennik (+ III/IV w.))</h3>"
	}, {
		"id": "25",
		"imagen": "Sobota",
		"contenido": "<h3>Księga Izajasza - 52,7-10.</h3><p>O jak są pełne wdzięku na górach nogi zwiastuna radosnej nowiny, który ogłasza pokój, zwiastuje szczęście, który obwieszcza zbawienie, który mówi do Syjonu: «Twój Bóg zaczął królować».<br />Głos! Twoi strażnicy podnoszą głos, razem wznoszą okrzyki radosne, bo oglądają na własne oczy powrót Pana na Syjon.<br />Zabrzmijcie radosnym śpiewaniem, wszystkie ruiny Jeruzalem! Bo Pan pocieszył swój lud, odkupił Jeruzalem.<br />Pan obnażył już swe ramię święte na oczach wszystkich narodów; i wszystkie krańce ziemi zobaczą zbawienie naszego Boga.</p><h3>Księga Psalmów - 98(97),1.2-3ab.3cd-4.5-6.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Pan okazał swoje zbawienie, <br />na oczach pogan objawił swoją sprawiedliwość.<br />Wspomniał na dobroć i na wierność swoją<br />dla domu Izraela.<br />Ujrzały wszystkie krańce ziemi<br />zbawienie Boga naszego.<br />Wołaj z radości na cześć Pana, cała ziemio,  <br />cieszcie się, weselcie i grajcie.<br />Śpiewajcie Panu przy wtórze cytry, <br />przy wtórze cytry i przy dźwięku harfy.<br />Przy trąbach i przy głosie rogu, <br />na oczach Pana, Króla, się radujcie.</p><h3>List do Hebrajczyków - 1,1-6.</h3><p>Wielokrotnie i na różne sposoby przemawiał niegdyś Bóg do ojców naszych przez proroków,<br />a w tych ostatecznych dniach przemówił do nas przez Syna. Jego to ustanowił dziedzicem wszystkich rzeczy, przez Niego też stworzył wszechświat.<br />Ten Syn, który jest odblaskiem Jego chwały i odbiciem Jego istoty, podtrzymuje wszystko słowem swej potęgi, a dokonawszy oczyszczenia z grzechów, zasiadł po prawicy Majestatu na wysokościach.<br />On o tyle stał się większy od aniołów, o ile odziedziczył dostojniejsze od nich imię.<br />Do którego bowiem z aniołów powiedział Bóg kiedykolwiek: «Ty jesteś moim Synem, Ja Cię dziś zrodziłem»? I znowu: «Ja będę Mu Ojcem, a on będzie Mi Synem»?<br />A skoro ponownie wprowadzi Pierworodnego na świat, powie: \"Niech Mu oddają pokłon wszyscy aniołowie Boży\".</p><h3>Ewangelia wg św. Jana - 1,1-18.</h3><p>Na początku było Słowo, a Słowo było u Boga, i Bogiem było Słowo.<br />Ono było na początku u Boga.<br />Wszystko przez Nie się stało, a bez Niego nic się nie stało, co się stało.<br />W Nim było życie, a życie było światłością ludzi,<br />a światłość w ciemności świeci i ciemność jej nie ogarnęła.<br />Pojawił się człowiek posłany przez Boga —Jan mu było na imię.<br />Przyszedł on na świadectwo, aby zaświadczyć o światłości, by wszyscy uwierzyli przez niego.<br />Nie był on światłością, lecz posłanym, aby zaświadczyć o światłości.<br />Była światłość prawdziwa, która oświeca każdego człowieka, gdy na świat przychodzi.<br />Na świecie było Słowo, a świat stał się przez Nie, lecz świat Go nie poznał.<br />Przyszło do swojej własności, a swoi Go nie przyjęli.<br />Wszystkim tym jednak, którzy Je przyjęli, dało moc, aby się stali dziećmi Bożymi, tym, którzy wierzą w imię Jego -<br />którzy ani z krwi, ani z żądzy ciała, ani z woli męża, ale z Boga się narodzili.<br />A Słowo stało się ciałem i zamieszkało wśród nas. I oglądaliśmy Jego chwałę, chwałę, jaką Jednorodzony otrzymuje od Ojca, pełen łaski i prawdy.<br />Jan daje o Nim świadectwo i głośno woła w słowach: «Ten był, o którym powiedziałem: Ten, który po mnie idzie, przewyższył mnie godnością, gdyż był wcześniej ode mnie».<br />Z Jego pełności wszyscy otrzymaliśmy – łaskę po łasce.<br />Podczas gdy Prawo zostało dane za pośrednictwem Mojżesza, łaska i prawda przyszły przez Jezusa Chrystusa.<br />Boga nikt nigdy nie widział; ten Jednorodzony Bóg, który jest w łonie ojca, o Nim pouczył.</p><hr /><h3>Bł. Maria od Aniołów Wüllenweber ()</h3><h3>Św. Anastazja ()</h3>"
	}, {
		"id": "26",
		"imagen": "Niedziela",
		"contenido": "<h3>Pierwsza Księga Samuela - 1,20-22.24-28.</h3><p>Anna poczęła i po upływie dni urodziła syna i nazwała go imieniem Samuel, ponieważ powiedziała: \"Uprosiłam go u Pana\".<br />Elkana udał się z całą rodziną, by złożyć Panu doroczną ofiarę i wypełnić swój ślub.<br />Anna zaś nie poszła, lecz oświadczyła swemu mężowi: «Gdy chłopiec będzie odstawiony od piersi, zaprowadzę go, żeby się pokazał przed obliczem Pana i aby tam pozostał na zawsze».<br />Gdy go odstawiła, wzięła go z sobą w drogę, zabierając również trzyletniego cielca, jedną efę mąki i bukłak wina. Przyprowadziła go do domu Pana, do Szilo. Chłopiec był jeszcze mały.<br />Zabili cielca i poprowadzili chłopca przed Helego.<br />Powiedziała ona wówczas: «Pozwól, panie mój! Na twoje życie! To ja jestem ową kobietą, która stała tu przed tobą i modliła się do Pana.<br />O tego chłopca się modliłam, i spełnił Pan prośbę, którą do Niego zanosiłam.<br />Oto ja oddaję go Panu. Po wszystkie dni, jak długo będzie żył, zostaje oddany Panu». I oddali tam pokłon Panu.</p><h3>Księga Psalmów - 84(83),2-3.5-6.9-10.</h3><p>Jak miłe są przybytki Twoje, <br />Panie Zastępów!<br />Dusza moja pragnie i tęskni do przedsieni Pańskich. <br />Moje serce i ciało radośnie wołają do Boga żywego.<br />Szczęśliwi, którzy mieszkają w domu Twoim, Panie, <br />nieustannie wielbiąc Ciebie.<br />Szczęśliwi, których moc jest w Tobie, <br />którzy zachowują ufność w swym sercu.<br />Panie Zastępów, usłysz moją modlitwę; <br />nakłoń ucha, Boże Jakuba!<br />Spójrz, Boże, tarczo nasza, <br />wejrzyj na twarz Twojego pomazańca.</p><h3>Pierwszy list św. Jana - 3,1-2.21-24.</h3><p>Najmilsi: Popatrzcie, jaką miłością obdarzył nas Ojciec: zostaliśmy nazwani dziećmi Bożymi: i rzeczywiście nimi jesteśmy. Świat zaś dlatego nas nie zna, że nie poznał Jego.<br />Umiłowani, obecnie jesteśmy dziećmi Bożymi, ale jeszcze się nie ujawniło, czym będziemy. Wiemy, że gdy się objawi, będziemy do Niego podobni, bo ujrzymy Go takim, jakim jest.<br />Umiłowani, jeśli serce nas nie oskarża, to mamy ufność w Bogu,<br />a o co prosić będziemy, otrzymamy od Niego, ponieważ zachowujemy Jego przykazania i czynimy to, co się Jemu podoba.<br />Przykazanie zaś Jego jest takie, abyśmy wierzyli w imię Jego Syna, Jezusa Chrystusa, i miłowali się wzajemnie tak, jak nam nakazał.<br />Kto wypełnia Jego przykazania, trwa w Bogu, a Bóg w nim; a to, że trwa On w nas, poznajemy po Duchu, którego nam dał.</p><h3>Ewangelia wg św. Łukasza - 2,41-52.</h3><p>Rodzice Jezusa chodzili co roku do Jerozolimy na Święto Paschy.<br />Gdy miał lat dwanaście, udali się tam zwyczajem świątecznym.<br />Kiedy wracali po skończonych uroczystościach, został młody Jezus w Jerozolimie, a tego nie zauważyli Jego Rodzice.<br />Przypuszczając, że jest wśród pątników, uszli dzień drogi i szukali Go między krewnymi i znajomymi.<br />Gdy Go nie znaleźli, wrócili do Jeruzalem, szukając Go.<br />Dopiero po trzech dniach odnaleźli Go w świątyni, gdzie siedział między nauczycielami, przysłuchiwał się im i zadawał pytania.<br />Wszyscy zaś, którzy Go słuchali, byli zdumieni bystrością Jego umysłu i odpowiedziami.<br />Na ten widok zdziwili się bardzo, a Jego Matka rzekła do Niego: «Synu, czemu nam to uczyniłeś? Oto ojciec Twój i ja z bólem serca szukaliśmy Ciebie».<br />Lecz On im odpowiedział: «Czemu Mnie szukaliście? Czy nie wiedzieliście, że powinienem być w tym, co należy do mego Ojca?»<br />Oni jednak nie zrozumieli tego, co im powiedział.<br />Potem poszedł z nimi i wrócił do Nazaretu; i był im poddany. A Matka Jego chowała wiernie wszystkie te wspomnienia w swym sercu.<br />Jezus zaś czynił postępy w mądrości, w latach i w łasce u Boga i u ludzi.</p><hr /><h3>Św. Szczepan (diakon i pierwszy męczennik)</h3><h3>Św. Dionizy (papież (+ 268))</h3>"
	}, {
		"id": "27",
		"imagen": "Poniedziałek",
		"contenido": "<h3>Pierwszy list św. Jana - 1,1-4.</h3><p>Umiłowani: To wam oznajmiamy, co było od początku, cośmy usłyszeli o Słowie życia, co ujrzeliśmy własnymi oczami, na co patrzyliśmy i czego dotykały nasze ręce,<br />bo życie objawiło się. Myśmy je widzieli, o nim świadczymy i głosimy wam życie wieczne, które było w Ojcu, a nam zostało objawione,<br />oznajmiamy wam, cośmy ujrzeli i usłyszeli, abyście i wy mieli współuczestnictwo z nami. A mieć z nami współuczestnictwo znaczy: mieć je z Ojcem i Jego Synem Jezusem Chrystusem.<br />Piszemy to w tym celu, aby nasza radość była pełna.</p><h3>Księga Psalmów - 97(96),1-2.5-6.11-12.</h3><p>Pan króluje, wesel się, ziemio, <br />radujcie się, liczne wyspy!<br />Obłok i ciemność wokół Niego, <br />prawo i sprawiedliwość podstawą Jego tronu.<br />Góry jak wosk topnieją przed obliczem Pana, <br />przed obliczem władcy całej ziemi.<br />Jego sprawiedliwość rozgłaszają niebiosa, <br />a wszystkie ludy widzą Jego chwałę.<br />Światło wschodzi dla sprawiedliwego <br />i radość dla ludzi prawego serca.<br />Radujcie się w Panu, sprawiedliwi, <br />i sławcie Jego święte imię.</p><h3>Ewangelia wg św. Jana - 20,2-8.</h3><p>Pierwszego dnia po szabacie Maria Magdalena pobiegła i przybyła do Szymona Piotra i do drugiego ucznia, którego Jezus kochał, i rzekła do nich: «Zabrano Pana z grobu i nie wiemy, gdzie Go położono».<br />Wyszedł więc Piotr i ów drugi uczeń i szli do grobu.<br />Biegli oni obydwaj razem, lecz ów drugi uczeń wyprzedził Piotra i przybył pierwszy do grobu.<br />A kiedy się nachylił, zobaczył leżące płótna, jednakże nie wszedł do środka.<br />Nadszedł potem także Szymon Piotr, idący za nim. Wszedł on do wnętrza grobu i ujrzał leżące płótna<br />oraz chustę, która była na Jego głowie, leżącą nie razem z płótnami, ale oddzielnie zwiniętą na jednym miejscu.<br />Wtedy wszedł do wnętrza także i ów drugi uczeń, który przybył pierwszy do grobu. Ujrzał i uwierzył.</p><hr /><h3>Św. Jan (Apostoł i Ewangelista)</h3><h3>Św. Nikareta (dziewica (+ ok. 404))</h3>"
	}, {
		"id": "28",
		"imagen": "Wtorek",
		"contenido": "<h3>Pierwszy list św. Jana - 1,5-10.2,1-2.</h3><p>Umiłowani: Nowina, którą usłyszeliśmy od Niego i którą wam głosimy, jest taka: Bóg jest światłością, a nie ma w Nim żadnej ciemności.<br />Jeżeli mówimy, że mamy z Nim współuczestnictwo, a chodzimy w ciemności, kłamiemy i nie postępujemy zgodnie z prawdą.<br />Jeżeli zaś chodzimy w światłości, tak jak On sam trwa w światłości, wtedy mamy jedni z drugimi współuczestnictwo, a krew Jezusa, Syna Jego, oczyszcza nas z wszelkiego grzechu.<br />Jeśli mówimy, że nie mamy grzechu, to samych siebie oszukujemy i nie ma w nas prawdy.<br />Jeżeli wyznajemy nasze grzechy, Bóg jako wierny i sprawiedliwy odpuści je nam i oczyści nas z wszelkiej nieprawości.<br />Jeśli mówimy, że nie zgrzeszyliśmy, czynimy Go kłamcą i nie ma w nas Jego nauki.<br />Dzieci moje, piszę wam to dlatego, żebyście nie grzeszyli. Jeśliby nawet kto zgrzeszył, mamy Rzecznika wobec Ojca, Jezusa Chrystusa sprawiedliwego.<br />On bowiem jest ofiarą przebłagalną za nasze grzechy, i nie tylko nasze, lecz również za grzechy całego świata.</p><h3>Księga Psalmów - 124(123),2-3.4-5.7b-8.</h3><p>Gdyby Pan nie był po naszej stronie, <br />gdy ludzie przeciw nam powstali,<br />wtedy żywcem by nas pochłonęli,  <br />kiedy gniew ich przeciw nam zapłonął.<br />Wówczas zatopiłaby nas woda, <br />potok by popłynął nad nami,<br />wówczas potoczyłyby się nad nami wezbrane wody.<br />Dusza nasza jak ptak się wyrwała z sidła ptaszników, <br />sidło się podarło i zostaliśmy uwolnieni.<br />Nasza pomoc w imieniu Pana, <br />który stworzył niebo i ziemię.</p><h3>Ewangelia wg św. Mateusza - 2,13-18.</h3><p>Gdy Mędrcy odjechali, oto anioł Pański ukazał się Józefowi we śnie i rzekł: «Wstań, weź Dziecię i Jego Matkę i uchodź do Egiptu; pozostań tam, aż ci powiem; bo Herod będzie szukał Dziecięcia, aby Je zgładzić».<br />On wstał, wziął w nocy Dziecię i Jego Matkę i udał się do Egiptu;<br />tam pozostał aż do śmierci Heroda. Tak miało się spełnić słowo, które Pan powiedział przez Proroka: \"Z Egiptu wezwałem Syna mego\".<br />Wtedy Herod widząc, że go Mędrcy zawiedli, wpadł w straszny gniew. Posłał oprawców do Betlejem i całej okolicy i kazał pozabijać wszystkich chłopców w wieku do lat dwóch, stosownie do czasu, o którym się dowiedział od Mędrców.<br />Wtedy spełniły się słowa proroka Jeremiasza:<br />\"Krzyk usłyszano w Rama, płacz i jęk wielki. Rachel opłakuje swe dzieci i nie chce utulić się w żalu, bo ich już nie ma\".</p><hr /><h3>Święci Młodziankowie ()</h3><h3>Św. Antoni (mnich (+ ok. 520))</h3>"
	}, {
		"id": "29",
		"imagen": "Środa",
		"contenido": "<h3>Pierwszy list św. Jana - 2,3-11.</h3><p>Najmilsi: Po tym zaś poznajemy, że znamy Jezusa, jeżeli zachowujemy Jego przykazania.<br />Kto mówi: \"Znam Go\", a nie zachowuje Jego przykazań, ten jest kłamcą i nie ma w nim prawdy.<br />Kto zaś zachowuje Jego naukę, w tym naprawdę miłość Boża jest doskonała.<br />Po tym właśnie poznajemy, że jesteśmy w Nim. Kto twierdzi, że w Nim trwa, powinien również sam postępować tak, jak On postępował.<br />Umiłowani, nie piszę do was o nowym przykazaniu, ale o przykazaniu istniejącym od dawna, które mieliście od samego początku; tym dawnym przykazaniem jest nauka, którą posłyszeliście.<br />A jednak piszę wam o nowym przykazaniu, które prawdziwe jest w Nim i w nas, ponieważ ciemności ustępują, a jaśnieje już prawdziwa światłość.<br />Kto twierdzi, że żyje w światłości, a nienawidzi brata swego, dotąd jeszcze jest w ciemności.<br />Kto miłuje swego brata, ten trwa w światłości i nie może się potknąć.<br />Kto zaś swojego brata nienawidzi, żyje w ciemności i działa w ciemności, i nie wie, dokąd idzie, ponieważ ciemności dotknęły ślepotą jego oczy.</p><h3>Księga Psalmów - 96(95),1-2a.2b-3.5b-6.</h3><p>Śpiewajcie Panu pieśń nową, <br />śpiewaj Panu, ziemio cała,<br />śpiewajcie Panu, sławcie Jego imię,<br />każdego dnia głoście Jego zbawienie.<br />Głoście Jego chwałę <br />wśród wszystkich narodów, <br />rozgłaszajcie Jego cuda <br />pośród wszystkich ludów.<br />Pan stworzył niebiosa,<br />przed Nim kroczą majestat i piękno, <br />potęga i blask w Jego przybytku.</p><h3>Ewangelia wg św. Łukasza - 2,22-35.</h3><p>Gdy upłynęły dni ich oczyszczenia według Prawa Mojżeszowego, Rodzice przynieśli Jezusa do Jerozolimy, aby przedstawić Go Panu.<br />Tak bowiem jest napisane w Prawie Pańskim: «Każde pierworodne dziecko płci męskiej będzie poświęcone Panu».<br />Mieli również złożyć w ofierze parę synogarlic albo dwa młode gołębie, zgodnie z przepisem Prawa Pańskiego.<br />A żył w Jerozolimie człowiek, imieniem Symeon. Był to człowiek sprawiedliwy i pobożny, wyczekiwał pociechy Izraela; a Duch Święty spoczywał na nim.<br />Jemu Duch Święty objawił, że nie ujrzy śmierci, aż zobaczy Mesjasza Pańskiego.<br />Za natchnienia więc Ducha przyszedł do świątyni. A gdy Rodzice wnosili dzieciątko Jezus, aby postąpić z Nim według zwyczaju Prawa,<br />on wziął Je w objęcia, błogosławił Boga i mówił:<br />«Teraz, o Władco, pozwalasz odejść słudze Twemu w pokoju, według Twojego słowa.<br />Bo moje oczy ujrzały Twoje zbawienie,<br />które przygotowałeś wobec wszystkich narodów:<br />światło na oświecenie pogan i chwałę ludu Twego, Izraela».<br />A Jego ojciec i Matka dziwili się temu, co o Nim mówiono.<br />Symeon zaś błogosławił Ich i rzekł do Maryi, Matki Jego: «Oto Ten przeznaczony jest na upadek i na powstanie wielu w Izraelu, i na znak, któremu sprzeciwiać się będą -<br />a Twoją duszę miecz przeniknie - aby na jaw wyszły zamysły serc wielu».</p><hr /><h3>Św. Tomasz Becket ()</h3><h3>Św. Marceli (opat (+ 480))</h3>"
	}, {
		"id": "30",
		"imagen": "Czwartek",
		"contenido": "<h3>Pierwszy list św. Jana - 2,12-17.</h3><p>Piszę do was, dzieci, że dostępujecie odpuszczenia grzechów ze względu na Jego imię.<br />Piszę do was, ojcowie, że poznaliście Tego, który jest od początku. Piszę do was, młodzi, że zwyciężyliście złego.<br />Napisałem do was, dzieci, że znacie Ojca, napisałem do was, ojcowie, że poznaliście Tego, który jest od początku, napisałem do was, młodzi, że jesteście mocni i że nauka Boża trwa w was, a zwyciężyliście złego.<br />Nie miłujcie świata ani tego, co jest na świecie. Jeśli kto miłuje świat, nie ma w nim miłości Ojca.<br />Wszystko bowiem, co jest na świecie, a więc: pożądliwość ciała, pożądliwość oczu i pycha tego życia nie pochodzi od Ojca, lecz od świata.<br />Świat zaś przemija, a z nim jego pożądliwość; kto zaś wypełnia wolę Bożą, ten trwa na wieki.</p><h3>Księga Psalmów - 96(95),7-8a.8b-9.10.</h3><p>Oddajcie Panu, rodziny narodów, <br />Oddajcie Panu chwałę i uznajcie Jego potęgę.<br />Oddajcie Panu chwałę należną Jego imieniu.<br />Przynieście dary i wejdźcie na Jego dziedzińce,<br />Uwielbiajcie Pana w świętym przybytku, <br />zadrżyj ziemio cała, przed Jego obliczem.<br />Głoście wśród ludów, że Pan jest Królem, <br />On utwierdził świat tak, że się nie zachwieje, <br />będzie sprawiedliwie sądził ludy.</p><h3>Ewangelia wg św. Łukasza - 2,36-40.</h3><p>Gdy Rodzice przynieśli Dzieciątko Jezus do świątyni, była tam również prorokini Anna, córka Fanuela z pokolenia Asera, bardzo podeszła w latach. Od swego panieństwa siedem lat żyła z mężem<br />i pozostała wdową. Liczyła już osiemdziesiąty czwarty rok życia. Nie rozstawała się ze świątynią, służąc Bogu w postach i modlitwach dniem i nocą.<br />Przyszedłszy w tej właśnie chwili, sławiła Boga i mówiła o Nim wszystkim, którzy oczekiwali wyzwolenia Jerozolimy.<br />A gdy wypełnili wszystko według Prawa Pańskiego, wrócili do Galilei, do swego miasta – Nazaretu.<br />Dziecię zaś rosło i nabierało mocy, napełniając się mądrością, a łaska Boża spoczywała na Nim.</p><hr /><h3>Św. Egwin ()</h3><h3>Bł. Małgorzata Colonna (zakonnica (+ 1284))</h3>"
	}, {
		"id": "31",
		"imagen": "Piątek",
		"contenido": "<h3>Pierwszy list św. Jana - 2,18-21.</h3><p>Dzieci, jest już ostatnia godzina, i tak, jak słyszeliście, antychryst nadchodzi, bo oto teraz właśnie pojawiło się wielu antychrystów; stąd poznajemy, że już jest ostatnia godzina.<br />Wyszli oni spośród nas, lecz nie byli z nas, bo gdyby byli z nas, pozostaliby z nami; a to stało się po to, aby wyszło na jaw, że nie wszyscy są z nas.<br />Wy natomiast macie namaszczenie od Świętego i wszyscy jesteście napełnieni wiedzą.<br />Ja wam nie pisałem, jakbyście nie znali prawdy, lecz że ją znacie i że żadna fałszywa nauka z prawdy nie pochodzi.</p><h3>Księga Psalmów - 96(95),1-2.11-12.13.</h3><p>Śpiewajcie Panu pieśń nową, <br />śpiewaj Panu, ziemio cała,<br />Śpiewajcie Panu, sławcie Jego imię,   <br />każdego dnia głoście Jego zbawienie.<br />Niech się radują niebiosa i ziemia weseli, <br />niech szumi morze i wszystko, co je napełnia.<br />Niech się cieszą pola i wszystko, co na nich rośnie, <br />niech wszystkie drzewa w lasach wykrzykują z radości.<br />Przed obliczem Pana, który już się zbliża, <br />który już się zbliża, by osądzić ziemię, <br />On będzie sądził świat sprawiedliwie, <br />a ludy według swej prawdy.</p><h3>Ewangelia wg św. Jana - 1,1-18.</h3><p>Na początku było Słowo, a Słowo było u Boga, i Bogiem było Słowo.<br />Ono było na początku u Boga.<br />Wszystko przez Nie się stało, a bez Niego nic się nie stało, co się stało.<br />W Nim było życie, a życie było światłością ludzi,<br />a światłość w ciemności świeci i ciemność jej nie ogarnęła.<br />Pojawił się człowiek posłany przez Boga —Jan mu było na imię.<br />Przyszedł on na świadectwo, aby zaświadczyć o światłości, by wszyscy uwierzyli przez niego.<br />Nie był on światłością, lecz posłanym, aby zaświadczyć o światłości.<br />Była światłość prawdziwa, która oświeca każdego człowieka, gdy na świat przychodzi.<br />Na świecie było Słowo, a świat stał się przez Nie, lecz świat Go nie poznał.<br />Przyszło do swojej własności, a swoi Go nie przyjęli.<br />Wszystkim tym jednak, którzy Je przyjęli, dało moc, aby się stali dziećmi Bożymi, tym, którzy wierzą w imię Jego -<br />którzy ani z krwi, ani z żądzy ciała, ani z woli męża, ale z Boga się narodzili.<br />A Słowo stało się ciałem i zamieszkało wśród nas. I oglądaliśmy Jego chwałę, chwałę, jaką Jednorodzony otrzymuje od Ojca, pełen łaski i prawdy.<br />Jan daje o Nim świadectwo i głośno woła w słowach: «Ten był, o którym powiedziałem: Ten, który po mnie idzie, przewyższył mnie godnością, gdyż był wcześniej ode mnie».<br />Z Jego pełności wszyscy otrzymaliśmy – łaskę po łasce.<br />Podczas gdy Prawo zostało dane za pośrednictwem Mojżesza, łaska i prawda przyszły przez Jezusa Chrystusa.<br />Boga nikt nigdy nie widział; ten Jednorodzony Bóg, który jest w łonie ojca, o Nim pouczył.</p><hr /><h3>Św. Sylwester I ()</h3><h3>Św. Kolumba (dziewica, męczennica (+ III w.))</h3>"
	}]
}
