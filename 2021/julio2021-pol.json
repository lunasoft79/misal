{
	"data": [{
		"id": "1",
		"imagen": "Czwartek",
		"contenido": "<h3>Księga Rodzaju - 22,1-19.</h3><p>Bóg wystawił Abrahama na próbę. Rzekł do niego: «Abrahamie!» A gdy on odpowiedział: «Oto jestem» –<br />powiedział: «Weź twego syna jedynego, którego miłujesz, Izaaka, idź do kraju Moria i tam złóż go w ofierze na jednym z pagórków, jakie ci wskażę».<br />Nazajutrz rano Abraham osiodłał swego osła, zabrał z sobą dwóch swych ludzi i syna Izaaka, narąbał drzewa do spalenia ofiary i ruszył w drogę do miejscowości, o której mu Bóg powiedział.<br />Na trzeci dzień Abraham, spojrzawszy, dostrzegł z daleka ową miejscowość.<br />I wtedy rzekł do swych sług: «Zostańcie tu z osłem, ja zaś i chłopiec pójdziemy tam, aby oddać pokłon Bogu, a potem wrócimy do was».<br />Abraham, zabrawszy drwa do spalenia ofiary, włożył je na syna swego, Izaaka, wziął do ręki ogień i nóż, po czym obaj się oddalili.<br />Izaak odezwał się do swego ojca Abrahama: «Ojcze mój!» A gdy ten rzekł: «Oto jestem, mój synu» – zapytał: «Oto ogień i drwa, a gdzież jest jagnię na całopalenie?»<br />Abraham odpowiedział: «Bóg upatrzy sobie jagnię na całopalenie, synu mój». I szli obydwaj dalej.<br />A gdy przyszli na to miejsce, które Bóg wskazał, Abraham zbudował tam ołtarz, ułożył na nim drwa i związawszy syna swego Izaaka położył go na tych drwach na ołtarzu.<br />Potem Abraham sięgnął ręką po nóż, aby zabić swego syna.<br />Ale wtedy Anioł Pański zawołał na niego z nieba i rzekł: «Abrahamie, Abrahamie!» A on rzekł: «Oto jestem».<br />Powiedział mu: «Nie podnoś ręki na chłopca i nie czyń mu nic złego! Teraz poznałem, że boisz się Boga, bo nie odmówiłeś Mi nawet twego jedynego syna».<br />Abraham, obejrzawszy się poza siebie, spostrzegł barana uwikłanego rogami w zaroślach. Poszedł więc, wziął barana i złożył w ofierze całopalnej zamiast swego syna.<br />I dał Abraham miejscu temu nazwę „Pan widzi”. Stąd to mówi się dzisiaj: «Na wzgórzu Pan się ukazuje».<br />Po czym anioł Pana przemówił głośno z nieba do Abrahama po raz drugi:<br />«Przysięgam na siebie, mówi Pan, że ponieważ uczyniłeś to, a nie odmówiłeś Mi syna twego jedynego,<br />będę ci błogosławił i dam ci potomstwo tak liczne jak gwiazdy na niebie i jak ziarnka piasku na wybrzeżu morza; potomkowie twoi zdobędą warownie swych nieprzyjaciół.<br />Wszystkie ludy ziemi będą sobie życzyć szczęścia takiego, jakie jest udziałem twego potomstwa, dlatego że usłuchałeś mego rozkazu».<br />Abraham wrócił do swych sług i wyruszywszy razem z nimi w drogę, poszedł do Beer-Szeby. I mieszkał Abraham nadal w Beer-Szebie.</p><h3>Księga Psalmów - 116(114),1b-2.3-4.5-6.8-9.</h3><p>Miłuję Pana, albowiem usłyszał <br />głos mego błagania,<br />bo skłonił ku mnie swe ucho <br />w dniu, w którym wołałem.<br />Oplotły mnie więzy śmierci, <br />dosięgły mnie pęta Otchłani, <br />ogarnął mnie strach i udręka.<br />Ale wezwałem imienia Pańskiego: <br />«Panie, ratuj me życie!»<br />Pan jest łaskawy i sprawiedliwy, <br />Bóg nasz jest miłosierny.<br />Pan strzeże ludzi prostego serca: <br />byłem w niedoli, a On mnie wybawił.<br />Uchronił bowiem moją duszę od śmierci, <br />oczy moje od łez, nogi od upadku.<br />Będę chodził w obecności Pana  <br />w krainie żyjących.</p><h3>Ewangelia wg św. Mateusza - 9,1-8.</h3><p>Jezus wsiadł do łodzi, przeprawił się z powrotem i przyszedł do swego miasta.<br />A oto przynieśli Mu paralityka, leżącego na łożu. Jezus, widząc ich wiarę, rzekł do paralityka: «Ufaj, synu! Odpuszczone są ci twoje grzechy».<br />Na to pomyśleli sobie niektórzy z uczonych w Piśmie: On bluźni.<br />A Jezus, znając ich myśli, rzekł: «Dlaczego złe myśli nurtują w waszych sercach?<br />Cóż bowiem jest łatwiej powiedzieć: „Odpuszczone są ci twoje grzechy”, czy też powiedzieć: „Wstań i chodź!”<br />Otóż żebyście wiedzieli, iż Syn Człowieczy ma na ziemi władzę odpuszczania grzechów» — rzekł do paralityka: «Wstań, weź swoje łoże i idź do swego domu!»<br />On wstał i poszedł do domu.<br />A tłumy ogarnął lęk na ten widok, i wielbiły Boga, który takiej mocy udzielił ludziom.</p><hr /><h3>Św. Otton z Bambergii (biskup)</h3><h3>Św. Symeon Salos (+ VI w.) ()</h3>"
	}, {
		"id": "2",
		"imagen": "Piątek",
		"contenido": "<h3>Księga Rodzaju - 23,1-4.19.24,1-8.10.48.59.62-67.</h3><p>Sara doczekała się stu dwudziestu siedmiu lat życia.<br />Zmarła ona w Kiriat-Arba, czyli w Hebronie, w kraju Kanaan. Abraham rozpoczął więc obrzędową żałobę po Sarze, aby ją opłakiwać.<br />A potem, powstawszy, odszedł od swej zmarłej i zwrócił się do potomków Cheta  z taką prośbą:<br />«Choć mieszkam wśród was jako osiadły przybysz, sprzedajcie mi tu u was grób na własność, abym mógł pochować moją zmarłą».<br />A potem Abraham pochował swoją żonę, Sarę, w pieczarze na polu zwanym Makpela w Hebronie, w pobliżu Mamre w kraju Kanaan.<br />Abraham zestarzał się i doszedł do podeszłego wieku, a Pan mu we wszystkim błogosławił.<br />I rzekł Abraham do najstarszego swego sługi, który był zarządcą całej jego posiadłości: «Połóż mi swą rękę pod biodro,<br />bo chcę, żebyś mi przysiągł na Pana, Boga nieba i ziemi, że nie weźmiesz dla mego syna Izaaka żony spośród kobiet Kanaanu, w którym mieszkam,<br />ale że pójdziesz do mojego kraju i do mojej rodziny i wybierzesz żonę dla mego syna Izaaka».<br />Odpowiedział mu sługa: «A gdyby taka kobieta nie zechciała przyjść ze mną do tego kraju, czy mogę wtedy zaprowadzić twego syna do kraju, z którego pochodzisz?»<br />Rzekł do niego Abraham: «Bacz, byś nie odprowadzał tam mego syna!<br />Pan, Bóg niebios, który mnie wywiódł z domu mego ojca i z mego kraju rodzinnego, który mi przysiągł: Potomstwu twemu dam ten kraj; On pośle swego anioła przed tobą; weźmiesz stamtąd żonę dla mego syna.<br />A gdyby owa kobieta nie chciała przyjść z tobą, wtedy jesteś zwolniony z przysięgi; jednak syna mego nie wolno ci tam odprowadzać».<br />Sługa ów zabrał z sobą dziesięć wielbłądów oraz kosztowności swego pana i wyruszył do Aram-Naharaim.<br />Tam sługa Abrahama wziął bratanicę pana swego, Rebekę, za żonę dla syna Abrahama.<br />Wyprawili więc Rebekę i jej piastunkę ze sługą Abrahama i z jego ludźmi.<br />Izaak, który naówczas mieszkał w Negebie, właśnie wracał od studni Lachaj-Roj;<br />wyszedł bowiem zamyślony na pole przed wieczorem. Podniósłszy oczy, ujrzał zbliżające się wielbłądy.<br />Gdy zaś Rebeka podniosła oczy, spostrzegła Izaaka, szybko zsiadła z wielbłąda<br />i spytała sługi: «Kto to jest ten mężczyzna, który idzie ku nam przez pole?» Sługa odpowiedział: «To mój pan». Wtedy Rebeka wzięła zasłonę i zakryła twarz.<br />Kiedy sługa opowiedział Izaakowi o wszystkim, czego dokonał,<br />Izaak wprowadził Rebekę do namiotu Sary, swej matki. Wziąwszy Rebekę za żonę, Izaak miłował ją, bo była mu pociechą po matce.</p><h3>Księga Psalmów - 106(105),1-2.3-4a.4b-5.</h3><p>Chwalcie Pana, bo jest dobry,  <br />bo na wieki trwa Jego łaska.<br />Któż wysławi potężne dzieła Pana <br />i rozgłosi całą Jego chwałę?<br />Szczęśliwi, którzy strzegą przykazań <br />i sprawiedliwie postępują w każdym czasie.<br />Pamiętaj o nas Panie,<br />gdyż upodobałeś sobie w swym ludzie.<br />Przyjdź nam z pomocą, <br />abyśmy ujrzeli szczęście Twych wybranych, <br />cieszyli się radością Twego ludu, <br />chlubili się razem z Twym dziedzictwem.</p><h3>Ewangelia wg św. Mateusza - 9,9-13.</h3><p>Jezus, wychodząc z Kafarnaum, ujrzał człowieka imieniem Mateusz, siedzącego na komorze celnej, i rzekł do niego: «Pójdź za Mną!» A on wstał i poszedł za Nim.<br />Gdy Jezus siedział w domu za stołem, przyszło wielu celników i grzeszników i siedzieli wraz z Jezusem i Jego uczniami.<br />Widząc to, faryzeusze mówili do Jego uczniów: «Dlaczego wasz Nauczyciel jada wspólnie z celnikami i grzesznikami?»<br />On, usłyszawszy to, rzekł: «Nie potrzebują lekarza zdrowi, lecz ci, którzy się źle mają.<br />Idźcie i starajcie się zrozumieć, co znaczy: „Chcę raczej miłosierdzia niż ofiary”. Bo nie przyszedłem powołać sprawiedliwych, ale grzeszników».</p><hr /><h3>Św. Bernardyn Realino ()</h3><h3>Śwśw. Proces i Martynian (męczennicy (+ III w.))</h3>"
	}, {
		"id": "3",
		"imagen": "Sobota",
		"contenido": "<h3>List do Efezjan - 2,19-22.</h3><p>Bracia: Nie jesteście już obcymi i przychodniami, ale jesteście współobywatelami świętych i domownikami Boga,<br />zbudowani na fundamencie apostołów i proroków, gdzie głowicą węgła jest sam Chrystus Jezus.<br />W Nim zespalana cała budowla rośnie na świętą w Panu świątynię,<br />w Nim i wy także wznosicie się we wspólnym budowaniu, by stanowić mieszkanie Boga przez Ducha.</p><h3>Księga Psalmów - 117(116),1.2.</h3><p>Chwalcie Pana, wszystkie narody, <br />wysławiajcie Go, wszystkie ludy,<br />bo potężna nad nami Jego łaska, <br />a wierność Pana trwa na wieki.</p><h3>Ewangelia wg św. Jana - 20,24-29.</h3><p>Tomasz, jeden z Dwunastu, zwany Didymos, nie był razem z nimi, kiedy przyszedł Jezus.<br />Inni więc uczniowie mówili do niego: «Widzieliśmy Pana!» Ale on rzekł do nich: «Jeżeli na rękach Jego nie zobaczę śladu gwoździ i nie włożę palca mego w miejsce gwoździ, i nie włożę ręki mojej do boku Jego, nie uwierzę».<br />A po ośmiu dniach, kiedy uczniowie Jego byli znowu wewnątrz domu i Tomasz z nimi, Jezus przyszedł, choć drzwi były zamknięte, stanął pośrodku i rzekł: «Pokój wam!»<br />Następnie rzekł do Tomasza: «Podnieś tutaj swój palec i zobacz moje ręce. Podnieś rękę i włóż ją do mego boku, i nie bądź niedowiarkiem, lecz wierzącym».<br />Tomasz w odpowiedzi rzekł do Niego: «Pan mój i Bóg mój!»<br />Powiedział mu Jezus: «Uwierzyłeś dlatego, że Mnie ujrzałeś? Błogosławieni, którzy nie widzieli, a uwierzyli».</p><hr /><h3>Św. Tomasz Apostoł ()</h3><h3>Św. Tryfon (męczennik (+ III w.))</h3>"
	}, {
		"id": "4",
		"imagen": "Niedziela",
		"contenido": "<h3>Księga Ezechiela - 2,2-5.</h3><p>Wstąpił we mnie duch, gdy do mnie mówił, i postawił mnie na nogi; potem słuchałem Tego, który do mnie mówił.<br />Powiedział mi: «Synu człowieczy, posyłam cię do synów Izraela, do ludu buntowników, którzy Mi się sprzeciwili. Oni i przodkowie ich występowali przeciwko Mnie aż do dnia dzisiejszego.<br />To ludzie o bezczelnych twarzach i zatwardziałych sercach; posyłam cię do nich, abyś im powiedział: Tak mówi Pan Bóg.<br />oni, czy będą słuchać, czy też zaprzestaną – są bowiem ludem opornym – przecież będą wiedzieli, że prorok jest wśród nich».</p><h3>Księga Psalmów - 123(122),1-2a.2bcd.3-4.</h3><p>Do Ciebie wznoszę oczy, który mieszkasz w niebie.<br />Jak oczy sług są zwrócone na ręce ich panów.<br />Jak oczy służebnicy na ręce jej pani,<br />tak oczy nasze ku Panu, Bogu naszemu,<br />dopóki się nie zmiłuje nad nami.<br />Zmiłuj się nad nami, zmiłuj się, Panie, <br />bo mamy już dosyć pogardy.<br />Ponad miarę nasza dusza jest nasycona <br />szyderstwem zarozumialców i pysznych pogardą.</p><h3>Drugi list do Koryntian - 12,7-10.</h3><p>Bracia: Aby nie wynosił mnie zbytnio ogrom objawień, dany mi został oścień dla ciała, wysłannik Szatana, aby mnie policzkował – żebym się nie unosił pychą.<br />Dlatego trzykrotnie prosiłem Pana, aby odszedł ode mnie,<br />lecz mi powiedział: «Wystarczy ci mojej łaski. Moc bowiem w słabości się doskonali». Najchętniej więc będę się chlubił z moich słabości, aby zamieszkała we mnie moc Chrystusa.<br />Dlatego mam upodobanie w moich słabościach, w obelgach, w niedostatkach, w prześladowaniach, w uciskach z powodu Chrystusa. Albowiem ilekroć niedomagam, tylekroć jestem mocny.</p><h3>Ewangelia wg św. Marka - 6,1-6.</h3><p>Jezus przyszedł do swego rodzinnego miasta. A towarzyszyli Mu Jego uczniowie.<br />Gdy zaś nadszedł szabat, zaczął nauczać w synagodze; a wielu, przysłuchując się, pytało ze zdziwieniem: «Skąd to u Niego? I co to za mądrość, która Mu jest dana? I takie cuda dzieją się przez Jego ręce!<br />Czy nie jest to cieśla, syn Maryi, a brat Jakuba, Józefa, Judy i Szymona? Czyż nie żyją tu u nas także Jego siostry?» I powątpiewali o Nim.<br />A Jezus mówił im: «Tylko w swojej ojczyźnie, wśród swoich krewnych i w swoim domu może być prorok tak lekceważony».<br />I nie mógł tam zdziałać żadnego cudu, jedynie na kilku chorych położył ręce i uzdrowił ich.<br />Dziwił się też ich niedowiarstwu. Potem obchodził okoliczne wsie i nauczał.</p><hr /><h3>Św. Elżbieta Portugalska ()</h3><h3>Św. Laurian (biskup Sewilli (+ VI w.))</h3>"
	}, {
		"id": "5",
		"imagen": "Poniedziałek",
		"contenido": "<h3>Księga Rodzaju - 28,10-22a.</h3><p>Kiedy Jakub, wyszedłszy z Beer-Szeby, wędrował do Charanu,<br />trafił na jakieś miejsce i tam się zatrzymał na nocleg, gdy słońce już zaszło. Wziął więc z tego miejsca kamień i podłożył go sobie pod głowę, układając się do snu na tym właśnie miejscu.<br />We śnie ujrzał drabinę opartą na ziemi, sięgającą swym wierzchołkiem nieba, oraz aniołów Bożych, którzy się wspinali i schodzili po niej na dół.<br />A oto Pan stał nad nim i mówił: «Ja jestem Pan, Bóg twego ojca, Abrahama, i Bóg Izaaka. Ziemię, na której leżysz, oddaję tobie i twemu potomstwu.<br />A potomstwo twe będzie tak liczne jak proch ziemi, ty zaś rozprzestrzenisz się na zachód i na wschód, na północ i na południe; wszystkie plemiona ziemi otrzymają błogosławieństwo przez ciebie i przez twych potomków.<br />Ja jestem z tobą i będę cię strzegł, gdziekolwiek się udasz; a potem sprowadzę cię do tego kraju. Bo nie opuszczę cię, dopóki nie spełnię tego, co ci obiecuję».<br />A gdy Jakub zbudził się ze snu, pomyślał: «Prawdziwie Pan jest na tym miejscu, a ja nie wiedziałem».<br />I zdjęty trwogą rzekł: «O, jakże miejsce to przejmuje grozą! Prawdziwie jest to dom Boga i brama do nieba!»<br />Wstawszy więc rano, wziął ów kamień, który podłożył sobie pod głowę, postawił go jako stelę i rozlał na jego wierzchu oliwę.<br />I dał temu miejscu nazwę Betel.  - Natomiast pierwotna nazwa tego miejsca była Luz.<br />Po czym złożył taki ślub: «Jeżeli Pan Bóg będzie ze mną, strzegąc mnie w drodze, w którą wyruszyłem, jeżeli da mi chleb do jedzenia i ubranie do okrycia się<br />i jeżeli wrócę szczęśliwie do domu ojca mojego, Pan będzie moim Bogiem.<br />Ten zaś kamień, który postawiłem jako stelę, będzie domem Boga».</p><h3>Księga Psalmów - 91(90),1-2.3-4.14-15ab.</h3><p>Kto się w opiekę oddał Najwyższemu <br />i mieszka w cieniu Wszechmocnego,<br />mówi do Pana: «Tyś moją ucieczką i twierdzą, <br />Boże mój, któremu ufam».<br />Bo On sam cię wyzwoli z sideł myśliwego <br />i od słowa niosącego zgubę.<br />Okryje cię swymi piórami <br />pod Jego skrzydła się schronisz.<br />«Ja go wybawię, bo przylgnął do Mnie; <br />osłonię go, bo poznał moje imię.<br />Będzie Mnie wzywał, a Ja go wysłucham.<br />I będę z nim w utrapieniu».</p><h3>Ewangelia wg św. Mateusza - 9,18-26.</h3><p>Gdy Jezus mówił do uczniów, oto przyszedł do Niego pewien zwierzchnik synagogi i oddając Mu pokłon, prosił: «Panie, moja córka dopiero co skonała, lecz przyjdź i połóż na nią rękę, a żyć będzie».<br />Jezus wstał i wraz z uczniami poszedł za nim.<br />Wtem jakaś kobieta, która dwanaście lat cierpiała na krwotok, podeszła z tyłu i dotknęła się frędzli Jego płaszcza.<br />Mówiła bowiem sobie: «Żebym choć dotknęła Jego płaszcza, a będę zdrowa».<br />Jezus obrócił się i widząc ją, rzekł: «Ufaj, córko! Twoja wiara cię ocaliła». I od tej chwili kobieta była zdrowa.<br />Gdy Jezus przyszedł do domu zwierzchnika i zobaczył fletnistów oraz tłum zgiełkliwy,<br />rzekł: «Odsuńcie się, bo dziewczynka nie umarła, tylko śpi». A oni wyśmiewali Go.<br />Skoro jednak usunięto tłum, wszedł i ujął ją za rękę, a dziewczynka wstała.<br />Wieść o tym rozeszła się po całej tamtejszej okolicy.</p><hr /><h3>Św. Antoni Maria Zaccaria ()</h3><h3>Bł. Eliasz de Bourdeille (biskup Tours, kardynał (+ 1484))</h3>"
	}, {
		"id": "6",
		"imagen": "Wtorek",
		"contenido": "<h3>Księga Rodzaju - 32,23-32.33b.</h3><p>Jakub wstał w nocy i zabrawszy obie swe żony, dwie ich niewolnice i jedenaścioro dzieci, przeprawił się przez bród potoku Jabbok.<br />A gdy ich przeprawił przez ten potok, przeniósł również na drugi brzeg to, co posiadał.<br />Gdy zaś Jakub pozostał sam jeden, ktoś zmagał się z nim aż do wschodu jutrzenki,<br />a widząc, że nie może go pokonać, dotknął jego stawu biodrowego i wywichnął Jakubowi ten staw podczas zmagania się z nim.<br />A wreszcie rzekł: «Puść mnie, bo już wschodzi zorza!» Jakub powiedział: «Nie puszczę cię, dopóki mi nie pobłogosławisz!»<br />Wtedy tamten go zapytał: «Jakie masz imię?» On zaś rzekł: «Jakub».<br />Powiedział: «Odtąd nie będziesz się zwał Jakub, lecz Izrael, bo walczyłeś z Bogiem i z ludźmi i zwyciężyłeś».<br />Potem Jakub rzekł: «Powiedz mi, proszę, jakie jest Twe imię?» Ale on odpowiedział: «Czemu pytasz mnie o imię?» – i pobłogosławił go na owym miejscu.<br />Jakub dał temu miejscu nazwę Penuel, mówiąc: «Mimo że widziałem Boga twarzą w twarz, jednak ocaliłem me życie».<br />Słońce już wschodziło, gdy Jakub przechodził przez Penuel, utykając na nogę.<br />gdyż został porażony w staw biodrowy, w ścięgno biodra.</p><h3>Księga Psalmów - 17(16),1.2-3.6-7.8b.15.</h3><p>Rozważ, Panie, moją słuszną sprawę, <br />usłysz me wołanie, <br />wysłuchaj modlitwy <br />moich warg nieobłudnych.<br />Niech wyrok o mnie wyjdzie od Ciebie, <br />Twoje oczy widzą to co sprawiedliwe. <br />Choćbyś badał moje serce i przyszedł do mnie nocą,<br />i doświadczał ogniem, <br />nieprawości we mnie nie znajdziesz.<br />Wołam do Ciebie, bo Ty mnie, Boże, wysłuchasz; <br />nakłoń ku mnie Twe ucho, usłysz moje słowo.<br />Okaż przedziwne miłosierdzie Twoje, <br />Zbawco tych, co się chronią przed wrogiem <br />pod Twoją prawicę.<br />Strzeż mnie jak źrenicy oka, <br />ukryj mnie w cieniu Twych skrzydeł.<br />A ja w sprawiedliwości ujrzę Twe oblicze, <br />ze snu powstając, nasycę się Twym widokiem.</p><h3>Ewangelia wg św. Mateusza - 9,32-38.</h3><p>Przyprowadzono do Jezusa opętanego niemowę.<br />Po wyrzuceniu złego ducha niemy odzyskał mowę, a tłumy pełne podziwu wołały: «Jeszcze się nigdy nic podobnego nie pojawiło w Izraelu!»<br />Lecz faryzeusze mówili: «Wyrzuca złe duchy mocą ich przywódcy».<br />Tak Jezus obchodził wszystkie miasta i wioski. Nauczał w tamtejszych synagogach, głosił Ewangelię królestwa i leczył wszystkie choroby i wszystkie słabości.<br />A widząc tłumy, litował się nad nimi, bo byli znękani i porzuceni, jak owce niemające pasterza.<br />Wtedy rzekł do swych uczniów: «Żniwo wprawdzie wielkie, ale robotników mało.<br />Proście więc Pana żniwa, żeby wyprawił robotników na swoje żniwo».</p><hr /><h3>Św. Maria Goretti ()</h3><h3>Bł. Maria Teresa Ledóchowska ()</h3>"
	}, {
		"id": "7",
		"imagen": "Środa",
		"contenido": "<h3>Księga Rodzaju - 41,55-57.42,5-7.14-15.17-24.</h3><p>Kiedy w Egipcie głód zaczął się dawać we znaki, ludność domagała się chleba od faraona. Wtedy faraon mówił do wszystkich Egipcjan: «Udajcie się do Józefa i czyńcie, co wam powie».<br />Gdy był głód na całej ziemi, Józef otwierał wszystkie spichlerze, w których było zboże, i sprzedawał zboże Egipcjanom, w miarę jak w Egipcie głód stawał się coraz większy.<br />Ze wszystkich krajów ludzie przybywali do Egiptu, by kupować zboże od Józefa, gdyż głód wzmagał się na całej ziemi.<br />Poszli więc synowie Izraela wraz z innymi, którzy tam również się udawali, aby kupić zboża, bo głód był w Kanaanie.<br />Józef sprawował władzę w kraju i on to sprzedawał zboże wszystkim mieszkańcom tego kraju. Bracia Józefa, przybywszy do niego, oddali mu pokłon, padając na twarz.<br />Gdy Józef ujrzał swoich braci, poznał ich; jednak udał, że jest im obcy, i przemówił do nich surowo tymi słowami: «Skąd przyszliście?» Odpowiedzieli: «Z Kanaanu, aby kupić żywności».<br />Józef rzekł do nich: «Jest tak, jak wam mówię: jesteście szpiegami!<br />Takiej próbie będziecie poddani, na życie faraona!»<br />I oddał ich pod straż na trzy dni.<br />A trzeciego dnia Józef rzekł do nich: «Uczyńcie to, jeśli chcecie ocalić życie – bo ja czczę Boga.<br />Skoro jesteście uczciwi, niechaj jeden wasz brat pozostanie w więzieniu, w którym was osadzono, wy zaś idźcie, zawieźcie zboże dla głodnych waszych rodzin.<br />Potem przyprowadzicie do mnie najmłodszego brata waszego, aby się potwierdziły słowa wasze i nie spotkała was śmierć». I tak uczynili.<br />Mówili między sobą: «Ach, zawiniliśmy przeciwko bratu naszemu, patrząc na jego strapienie, kiedy nas błagał o litość, a nie wysłuchaliśmy go! Dlatego spadło na nas to nieszczęście».<br />Ruben zaś tak im wtedy powiedział: «Czyż nie mówiłem wam: Nie dopuszczajcie się przestępstwa względem tego chłopca; ale nie usłuchaliście mnie. Toteż teraz żąda się odpowiedzialności za jego krew!»<br />Nie wiedzieli zaś, że Józef to rozumie, bo rozmawiał z nimi przez tłumacza.<br />Józef, odszedłszy więc od nich, rozpłakał się. Potem wrócił do nich i rozmawiał z nimi.</p><h3>Księga Psalmów - 33(32),2-3.10-11.18-19.</h3><p>Sławcie Pana na cytrze, <br />grajcie Mu na harfie o dziesięciu strunach.<br />Śpiewajcie Mu pieśń nową, <br />pełnym głosem śpiewajcie Mu wdzięcznie.<br />Pan udaremnia zamiary narodów; <br />wniwecz obraca zamysły ludów.<br />Zamiary Pana trwają na wieki, <br />zamysły Jego serca przez pokolenia.<br />Oczy Pana zwrócone na bogobojnych,  <br />na tych, którzy oczekują Jego łaski,<br />aby ocalił ich życie od śmierci <br />i żywił ich w czasie głodu.</p><h3>Ewangelia wg św. Mateusza - 10,1-7.</h3><p>Jezus przywołał do siebie dwunastu swoich uczniów i udzielił im władzy nad duchami nieczystymi, aby je wypędzali i leczyli wszystkie choroby i wszelkie słabości.<br />A oto imiona dwunastu apostołów: pierwszy – Szymon, zwany Piotrem, i brat jego Andrzej, potem Jakub, syn Zebedeusza, i brat jego Jan,<br />Filip i Bartłomiej, Tomasz i celnik Mateusz, Jakub, syn Alfeusza, i Tadeusz,<br />Szymon Gorliwy i Judasz Iskariota, ten, który Go zdradził.<br />Tych to Dwunastu wysłał Jezus, dając im takie wskazania: «Nie idźcie do pogan i nie wstępujcie do żadnego miasta samarytańskiego.<br />Idźcie raczej do owiec, które poginęły z domu Izraela.<br />Idźcie i głoście: Bliskie już jest królestwo niebieskie».</p><hr /><h3>Bł. Benedykt XI ()</h3><h3>Błbł. Cezydiusz Giacomantonio i towarzysze (męczennicy (+ 1900))</h3>"
	}, {
		"id": "8",
		"imagen": "Czwartek",
		"contenido": "<h3>Księga Rodzaju - 44,18-21.23b-29.45,1-5.</h3><p>Juda oraz jego bracia przyszli do domu Józefa. Juda, podszedłszy do niego, rzekł: «Pozwól, panie mój, aby twój sługa powiedział słowo wobec ciebie. I nie gniewaj się na twego sługę, wszak ty jesteś jak faraon!<br />Pytał mój pan swoje sługi: Czy macie ojca lub brata?<br />Odpowiedzieliśmy panu mojemu: Mamy starego ojca i jeszcze jednego, najmłodszego brata, zrodzonego przez niego już w starości. Brat tego najmłodszego nie żyje; został on więc jeden z tej samej matki i dlatego ojciec go pokochał\".<br />Rozkazałeś sługom twoim: Sprowadźcie go do mnie, abym mógł go zobaczyć.<br />Jeśli nie przyjdzie z wami wasz najmłodszy brat, nie pokazujcie mi się na oczy.<br />Gdy więc przyszliśmy do twego sługi, ojca naszego, powtórzyliśmy mu twe słowa, panie.<br />Potem zaś powiedział nam ojciec: Idźcie znów, aby zakupić dla nas żywności.<br />Odpowiedzieliśmy: Nie możemy iść. Pójdziemy tylko wtedy, gdy z nami pójdzie nasz najmłodszy brat. Bo nie możemy pokazać się owemu mężowi, jeśli nie będzie z nami naszego najmłodszego brata.<br />Wtedy powiedział nam twój sługa, ojciec nasz: Wiecie, że jedna z mych żon urodziła mi dwóch synów.<br />Jeden wyszedł ode mnie i wtedy pomyślałem sobie, że został rozszarpany przez dzikie zwierzę; i więcej go już nie widziałem.<br />Jeżeli i tego drugiego mi zabierzecie i spotka go jakieś nieszczęście, to sprawicie, że moja siwizna zstąpi do Szeolu wśród niedoli».<br />Józef nie mógł opanować swego wzruszenia i wobec wszystkich, którzy tam byli, zawołał: «Niechaj wszyscy stąd wyjdą!» Nikogo nie było z nim, gdy Józef dał się poznać swym braciom.<br />Wybuchnąwszy głośnym płaczem, tak że aż usłyszeli Egipcjanie oraz dworzanie faraona,<br />rzekł Józef do swych braci: «Ja jestem Józef! Czy ojciec mój jeszcze żyje?» Ale bracia nie byli w stanie mu odpowiedzieć, gdyż na jego widok ogarnął ich strach.<br />On zaś rzekł do nich: «Przybliżcie się do mnie!» A gdy oni się przybliżyli, powtórzył: «Ja jestem Józef, brat wasz, to ja jestem tym, którego sprzedaliście do Egiptu.<br />Ale teraz nie smućcie się i nie wyrzucajcie sobie, że mnie sprzedaliście. Bo dla waszego ocalenia od śmierci Bóg wysłał mnie tu przed wami».</p><h3>Księga Psalmów - 105(104),16-17.18-19.20-21.</h3><p>Pan przywołał głód na ziemię <br />i odebrał cały zapas chleba.<br />Wysłał przed nimi męża: <br />Józefa, którego sprzedano w niewolę.<br />Kajdanami ścisnęli mu nogi, <br />jego kark zakuto w żelazo,<br />aż się spełniła jego przepowiednia, <br />i poświadczyło ją słowo Pana.<br />Król posłał, aby go uwolnić, <br />wyzwolił go władca ludów.<br />Ustanowił go panem nad swoim domem,  <br />władcą całej posiadłości swojej.</p><h3>Ewangelia wg św. Mateusza - 10,7-15.</h3><p>Jezus powiedział do swoich apostołów: «Idźcie i głoście: Bliskie już jest królestwo niebieskie.<br />Uzdrawiajcie chorych, wskrzeszajcie umarłych, oczyszczajcie trędowatych, wypędzajcie złe duchy. Darmo otrzymaliście, darmo dawajcie.<br />Nie zdobywajcie złota ani srebra, ani miedzi do swych trzosów.<br />Nie bierzcie w drogę torby ani dwóch sukien, ani sandałów, ani laski. Wart jest bowiem robotnik swej strawy.<br />A gdy przyjdziecie do jakiegoś miasta albo wsi, wywiedzcie się, kto tam jest godny, i u niego zatrzymajcie się, dopóki nie wyjdziecie.<br />Wchodząc do domu, przywitajcie go pozdrowieniem.<br />Jeśli dom na to zasługuje, niech zstąpi na niego pokój wasz; jeśli zaś nie zasługuje, niech pokój wasz powróci do was.<br />A jeśliby was gdzieś nie chciano przyjąć i nie dano posłuchu słowom waszym, wychodząc z takiego domu albo miasta, strząśnijcie proch z nóg waszych!<br />Zaprawdę, powiadam wam: Ziemi sodomskiej i gomorejskiej lżej będzie w dzień sądu niż temu miastu».</p><hr /><h3>Św. Jan z Dukli ()</h3><h3>Św. Kilian (biskup (+ 689))</h3>"
	}, {
		"id": "9",
		"imagen": "Piątek",
		"contenido": "<h3>Księga Rodzaju - 46,1-7.28-30.</h3><p>Izrael wyruszył w drogę z całym swym dobytkiem. A gdy przybył do Beer-Szeby, złożył ofiarę Bogu ojca swego, Izaaka.<br />Bóg zaś w widzeniu nocnym tak odezwał się do Izraela: «Jakubie, Jakubie!» A gdy on odpowiedział: «Oto jestem»,<br />rzekł do niego: «Ja jestem Bogiem, Bogiem twego ojca. Idź bez obawy do Egiptu, gdyż uczynię cię tam wielkim narodem.<br />Ja pójdę tam z tobą i Ja stamtąd cię wyprowadzę, a Józef zamknie ci oczy».<br />Po czym Jakub wyruszył z Beer-Szeby. Synowie Izraela umieścili ojca swego, Jakuba, swoje dzieci i żony na wozach, które faraon przysłał dla przewiezienia ich.<br />Zabrali też swe trzody i swój dobytek, który nabyli w Kanaanie. Tak przybył Jakub do Egiptu wraz z całym potomstwem:<br />wziął z sobą do Egiptu synów, wnuków, córki i wnuczki – całe swe potomstwo.<br />Wysłał on przed sobą do Józefa Judę, aby ten mógł go wyprzedzić do Goszen przed ich przybyciem. A gdy przybyli do ziemi Goszen,<br />Józef kazał zaprząc do swego wozu i wyjechał na spotkanie Izraela, ojca swego, do Goszen. Kiedy zobaczył go, rzucił mu się na szyję i długo płakał na jego szyi.<br />Wreszcie Izrael odezwał się do Józefa: «Teraz mogę już umrzeć, skoro zobaczyłem cię jeszcze przy życiu!»</p><h3>Księga Psalmów - 37(36),3-4.18-19.27-28.39-40.</h3><p>Miej ufność w Panu i czyń to, co dobre, <br />a będziesz mieszkał na ziemi i żył bezpiecznie.<br />Raduj się w Panu, <br />a On spełni pragnienia twego serca.<br />Pan zna dni postępujących uczciwie, <br />a ich dziedzictwo trwać będzie na wieki.<br />W czasie klęski nie zaznają wstydu, <br />w dniach głodu zostaną nasyceni.<br />Odstąp od złego i czyń dobro, <br />abyś mógł przetrwać na wieki.<br />Gdyż Pan sprawiedliwość miłuje <br />i nie opuszcza swych świętych.<br />Zbawienie sprawiedliwych pochodzi od Pana, <br />On ich ucieczką w czasie utrapienia.<br />Pan ich wspomaga i wyzwala, <br />wybawia od występnych i zachowuje, <br />On bowiem jest ich ucieczką.</p><h3>Ewangelia wg św. Mateusza - 10,16-23.</h3><p>Jezus powiedział do swoich apostołów: «Oto Ja was posyłam jak owce między wilki. Bądźcie więc roztropni jak węże, a nieskazitelni jak gołębie.<br />Miejcie się na baczności przed ludźmi! Będą was wydawać sądom i w swych synagogach będą was biczować.<br />Nawet przed namiestników i królów będą was wodzić z mego powodu, na świadectwo im i poganom.<br />Kiedy was wydadzą, nie martwcie się o to, jak ani co macie mówić. W owej bowiem godzinie będzie wam poddane, co macie mówić,<br />gdyż nie wy będziecie mówili, lecz Duch Ojca waszego będzie mówił przez was.<br />Brat wyda brata na śmierć i ojciec syna; dzieci powstaną przeciw rodzicom i o śmierć ich przyprawią.<br />Będziecie w nienawiści u wszystkich z powodu mego imienia. Lecz kto wytrwa do końca, ten będzie zbawiony.<br />Gdy was prześladować będą w tym mieście, uciekajcie do innego. Zaprawdę, powiadam wam: Nie zdążycie obejść miast Izraela, nim przyjdzie Syn Człowieczy».</p><hr /><h3>Św. Augustyn Zhao Rong i 119 towarzysze ()</h3><h3>Bł. Adrian Fortescue (męczennik (+ 1538))</h3>"
	}, {
		"id": "10",
		"imagen": "Sobota",
		"contenido": "<h3>Księga Rodzaju - 49,29-33.50,15-26.</h3><p>Jakub tak przykazał swoim synom: «Gdy ja się połączę ze swymi przodkami, pochowajcie mnie przy moich praojcach w pieczarze, która jest na polu Efrona Chittyty,<br />w pieczarze, która jest na polu Makpela w pobliżu Mamre w kraju Kanaan, a którą kupił Abraham wraz z tym polem od Efrona Chittyty jako tytuł własności grobu.<br />Tam pochowano Abrahama i Sarę, jego żonę, tam pochowano Izaaka i jego żonę Rebekę; tam pochowałem Leę».<br />Pole to wraz z pieczarą zostało kupione od synów Cheta.<br />Gdy Jakub wydał te polecenia swoim synom, złożył razem swe nogi na łożu, wyzionął ducha i połączył się ze swoimi przodkami.<br />Bracia Józefa, zdając sobie sprawę z tego, że ojciec ich nie żyje, myśleli: «Być może, Józef będzie nas teraz prześladował i odpłaci nam za wszystkie krzywdy, które mu wyrządziliśmy!»<br />Toteż kazali powiedzieć Józefowi: «Ojciec twój przed śmiercią polecił:<br />Powiedzcie Józefowi tak: Racz przebaczyć swym braciom ich postępek i przewinienie, wyrządzili ci bowiem krzywdę. Teraz przeto daruj łaskawie winę nam, którzy czcimy Boga twojego ojca!» Józef rozpłakał się, gdy mu to powtórzono.<br />Wtedy bracia sami już poszli do Józefa i upadłszy przed nim, rzekli: «Jesteśmy twoimi niewolnikami».<br />Lecz Józef powiedział do nich: «Nie bójcie się. Czyż ja jestem na miejscu Boga?<br />Wy niegdyś knuliście zło przeciwko mnie, Bóg jednak zamierzył to jako dobro, żeby sprawić to, co jest dzisiaj, że przeżył wielki naród.<br />Teraz więc nie bójcie się: będę żywił was i dzieci wasze». I tak ich pocieszał, przemawiając do nich serdecznie.<br />Józef mieszkał w Egipcie wraz z rodziną swego ojca. Dożył on stu dziesięciu lat<br />i doczekał się prawnuków z Efraima. Również dzieci Makira, syna Manassesa, urodziły się na kolanach Józefa.<br />Wreszcie Józef rzekł do swych braci: «Gdy ja umrę, Bóg okaże wam swą łaskę i wyprowadzi was z tej ziemi do kraju, który poprzysiągł dać Abrahamowi, Izaakowi i Jakubowi».<br />Po czym zobowiązał synów Izraela przysięgą, że spełnią takie polecenie: «Gdy Bóg okaże wam tę wielką swoją łaskę, zabierzcie stąd moje kości».<br />Po czym Józef umarł, mając sto dziesięć lat. Zabalsamowano go i złożono do trumny w Egipcie.</p><h3>Księga Psalmów - 105(104),1-2.3-4.6-7.</h3><p>Sławcie Pana, wzywajcie Jego imienia, <br />głoście dzieła Jego wśród narodów.<br />Śpiewajcie i grajcie Mu psalmy,  <br />rozpowiadajcie wszystkie Jego cuda.<br />Szczyćcie się Jego świętym imieniem, <br />niech się weseli serce szukających Pana.<br />Rozmyślajcie  o Panu i Jego potędze, <br />zawsze szukajcie Jego oblicza.<br />Potomkowie Abrahama, słudzy Jego, <br />synowie Jakuba, Jego wybrańcy.<br />On, Pan, jest naszym Bogiem,  <br />Jego wyroki obejmują świat cały.</p><h3>Ewangelia wg św. Mateusza - 10,24-33.</h3><p>Jezus powiedział do swoich apostołów: «Uczeń nie przewyższa nauczyciela ani sługa swego pana.<br />Wystarczy, jeśli uczeń będzie jak jego nauczyciel, a sługa – jak jego pan. Jeśli pana domu przezwali Belzebubem, to o ileż bardziej nazwą tak jego domowników.<br />Nie bójcie się więc ich! Nie ma bowiem nic skrytego, co by nie miało być wyjawione, ani nic tajemnego, o czym by się nie miano dowiedzieć.<br />Co mówię wam w ciemności, powtarzajcie w świetle, a co słyszycie na ucho, rozgłaszajcie na dachach.<br />Nie bójcie się tych, którzy zabijają ciało, lecz duszy zabić nie mogą. Bójcie się raczej Tego, który duszę i ciało może zatracić w piekle.<br />Czyż nie sprzedają dwóch wróbli za asa? A przecież bez woli Ojca waszego żaden z nich nie spadnie na ziemię.<br />U was zaś policzone są nawet wszystkie włosy na głowie.<br />Dlatego nie bójcie się: jesteście ważniejsi niż wiele wróbli.<br />Do każdego więc, który się przyzna do Mnie przed ludźmi, przyznam się i Ja przed moim Ojcem, który jest w niebie.<br />Lecz kto się Mnie zaprze przed ludźmi, tego zaprę się i Ja przed moim Ojcem, który jest w niebie».</p><hr /><h3>Św. Antoni Peczerski ()</h3><h3>Śwśw. Bianor (Sylwan, męczennicy (+ IV w.))</h3>"
	}, {
		"id": "11",
		"imagen": "Niedziela",
		"contenido": "<h3>Księga Amosa - 7,12-15.</h3><p>Amazjasz, kapłan w Betel, rzekł do Amosa: «„Widzący”, idź sobie  uciekaj do ziemi Judy! I tam jedz chleb, i tam prorokuj!<br />A w Betel więcej nie prorokuj, bo jest ono królewską świątynią i królewską budowlą».<br />I odpowiedział Amos Amazjaszowi: «Nie jestem ja prorokiem ani nie jestem synem proroków, gdyż jestem pasterzem i tym, który nacina sykomory.<br />Od trzody bowiem wziął mnie Pan i rzekł do mnie Pan: „Idź, prorokuj do narodu mego, izraelskiego!”»</p><h3>Księga Psalmów - 85(84),9ab-10.11-12.13-14.</h3><p>Będę słuchał tego, co Pan Bóg mówi:<br />oto ogłasza pokój ludowi i swoim wyznawcom.<br />Zaprawdę, bliskie jest Jego zbawienie <br />dla tych, którzy Mu cześć oddają, <br />i chwała zamieszka w naszej ziemi.<br />Łaska i wierność spotkają się z sobą,  <br />ucałują się sprawiedliwość i pokój.<br />Wierność z ziemi wyrośnie, <br />a sprawiedliwość spojrzy z nieba.<br />Pan sam szczęściem obdarzy, <br />a nasza ziemia wyda swój owoc.<br />Sprawiedliwość będzie kroczyć przed Nim, <br />a śladami Jego kroków zbawienie.</p><h3>List do Efezjan - 1,3-14.</h3><p>Niech będzie błogosławiony Bóg i Ojciec Pana naszego Jezusa Chrystusa, On napełnił nas wszelkim błogosławieństwem duchowym na wyżynach niebieskich – w Chrystusie.<br />W Nim bowiem wybrał nas przez założeniem świata, abyśmy byli święci i nieskalani przed Jego obliczem. Z miłości<br />przeznaczył nas dla siebie jako przybranych synów przez Jezusa Chrystusa, według postanowienia swej woli,<br />ku chwale majestatu swej łaski, którą obdarzył nas w Umiłowanym.<br />W Nim mamy odkupienie przez Jego krew – odpuszczenie występków, według bogactwa Jego łaski.<br />Szczodrze ją na nas wylał w postaci wszelkiej mądrości i zrozumienia,<br />przez to, że nam oznajmił tajemnicę swej woli według swego postanowienia, które przedtem w Nim powziął<br />dla dokonania pełni czasów, aby wszystko na nowo zjednoczyć w Chrystusie jako Głowie: to, co w niebiosach, i to, co na ziemi.<br />W Nim dostąpiliśmy udziału my również, z góry przeznaczeni zamiarem Tego, który dokonuje wszystkiego zgodnie z zamysłem swej woli,<br />byśmy istnieli ku chwale Jego majestatu - my, którzy już przedtem nadzieję złożyliśmy w Chrystusie.<br />W Nim także i wy, usłyszawszy słowo prawdy, Dobrą Nowinę o waszym zbawieniu, w Nim również – uwierzywszy, zostaliście naznaczeni pieczęcią, Duchem Świętym, który był obiecany.<br />On jest zadatkiem naszego dziedzictwa w oczekiwaniu na odkupienie, które nas uczyni własnością Boga, ku chwale Jego majestatu.</p><h3>Ewangelia wg św. Marka - 6,7-13.</h3><p>Jezus przywołał do siebie Dwunastu i zaczął rozsyłać ich po dwóch. Dał im też władzę nad duchami nieczystymi<br />i przykazał im, żeby nic z sobą nie brali na drogę prócz laski: ani chleba, ani torby, ani pieniędzy w trzosie.<br />«Ale idźcie obuci w sandały i nie wdziewajcie dwóch sukien».<br />I mówił do nich: «Gdy do jakiegoś domu wejdziecie, zostańcie tam, aż stamtąd wyjdziecie.<br />Jeśli w jakim miejscu was nie przyjmą i nie będą słuchać, wychodząc stamtąd, strząśnijcie proch z nóg waszych na świadectwo dla nich».<br />Oni więc wyszli i wzywali do nawrócenia.<br />Wyrzucali też wiele złych duchów, a wielu chorych namaszczali olejem i uzdrawiali.</p><hr /><h3>Św. Benedykt (patron Europy)</h3><h3>Św. Abundius (kapłan, męczennik w Kordobie (+ 854))</h3>"
	}, {
		"id": "12",
		"imagen": "Poniedziałek",
		"contenido": "<h3>Księga Wyjścia - 1,8-14.22.</h3><p>Rządy w Egipcie objął nowy król, który nie znał Józefa.<br />I rzekł do swego ludu: «Oto lud synów Izraela jest liczniejszy i potężniejszy od nas.<br />Roztropnie przeciw niemu wystąpmy, ażeby się przestał rozmnażać. W wypadku bowiem wojny mógłby się połączyć z naszymi wrogami w walce przeciw nam, aby wyjść z tego kraju».<br />Ustanowiono nad nim przełożonych robót publicznych, aby go uciskali ciężkimi pracami. Budowano wówczas dla faraona miasta na składy: Pitom i Ramses.<br />Ale im bardziej go uciskano, tym bardziej się rozmnażał i rozrastał, co jeszcze potęgowało wstręt do Izraelitów.<br />Egipcjanie bezwzględnie zmuszali synów Izraela do ciężkich prac<br />i uprzykrzali im życie uciążliwą pracą przy glinie i cegle oraz różnymi pracami na polu. Do tych wszystkich prac przymuszano ich bezwzględnie.<br />Faraon wydał wtedy rozkaz całemu swojemu ludowi: «Wszystkich nowo narodzonych chłopców wyrzucajcie do rzeki, a każdą dziewczynkę pozostawiajcie przy życiu».</p><h3>Księga Psalmów - 124(123),1-3.4-6.7-8.</h3><p>Gdyby Pan nie był po naszej stronie, przyznaj, Izraelu,<br />gdyby Pan nie był po naszej stronie, <br />gdy ludzie przeciw nam powstawali,<br />wtedy żywcem by nas pochłonęli,  <br />kiedy gniew ich przeciw nam zapłonął.<br />Wówczas zatopiłaby nas woda, <br />potok by popłynął nad nami,<br />wówczas potoczyłyby się nad nami wezbrane wody.<br />Błogosławiony Pan, który nas nie wydał <br />na pastwę ich zębom.<br />Dusza nasza jak ptak się wyrwała z sideł ptaszników, <br />sidło się odarło i zostaliśmy uwolnieni.<br />Nasza pomoc w imieniu Pana, <br />który stworzył niebo i ziemię.</p><h3>Ewangelia wg św. Mateusza - 10,34-42.11,1.</h3><p>Jezus powiedział do swoich apostołów: «Nie sądźcie, że przyszedłem pokój przynieść na ziemię. Nie przyszedłem przynieść pokoju, ale miecz.<br />Bo przyszedłem poróżnić syna z jego ojcem, córkę z matką, synową z teściową;<br />\"i będą nieprzyjaciółmi człowieka jego domownicy\".<br />Kto kocha ojca lub matkę bardziej niż Mnie, nie jest Mnie godzien. I kto kocha syna lub córkę bardziej niż Mnie, nie jest Mnie godzien.<br />Kto nie bierze swego krzyża, a idzie za Mną, nie jest Mnie godzien.<br />Kto chce znaleźć swe życie, straci je, a kto straci swe życie z mego powodu, znajdzie je.<br />Kto was przyjmuje, Mnie przyjmuje; a kto Mnie przyjmuje, przyjmuje Tego, który Mnie posłał.<br />Kto przyjmuje proroka, jako proroka, nagrodę proroka otrzyma. Kto przyjmuje sprawiedliwego, jako sprawiedliwego, nagrodę sprawiedliwego otrzyma.<br />Kto poda kubek świeżej wody do picia jednemu z tych najmniejszych, dlatego że jest uczniem, zaprawdę powiadam wam, nie utraci swojej nagrody».<br />Gdy Jezus skończył dawać te wskazania dwunastu swoim uczniom, odszedł stamtąd, aby nauczać i głosić Ewangelię w ich miastach.</p><hr /><h3>Św. Brunon Bonifacy z Kwerfurtu (biskup i męczennik)</h3><h3>Św. Wiwencjol (biskup Lyonu (+ ok. 524))</h3>"
	}, {
		"id": "13",
		"imagen": "Wtorek",
		"contenido": "<h3>Księga Wyjścia - 2,1-15a.</h3><p>Pewien człowiek z pokolenia Lewiego przyszedł, aby wziąć za żonę jedną z kobiet z tegoż pokolenia.<br />Ta kobieta poczęła i urodziła syna, a widząc, że jest piękny, ukrywała go przez trzy miesiące.<br />A nie mogąc ukrywać go dłużej, wzięła skrzynkę z papirusu, powlekła ją żywicą i smołą, i włożywszy w nią dziecko, umieściła w sitowiu na brzegu rzeki.<br />Siostra zaś jego stała z dala, aby widzieć, co się z nim stanie.<br />A córka faraona zeszła ku rzece, aby się wykąpać, jej zaś służące przechadzały się nad brzegiem rzeki. Gdy spostrzegła skrzynkę pośród sitowia, posłała służącą, aby ją przyniosła.<br />A otworzywszy ją, zobaczyła dziecko: był to płaczący chłopczyk. Ulitowała się nad nim mówiąc: «Jest on spośród dzieci Hebrajczyków».<br />Jego siostra rzekła wtedy do córki faraona: «Czy mam pójść zawołać ci karmicielkę spośród kobiet Hebrajczyków, która by wykarmiła ci to dziecko?»<br />«Idź» – powiedziała jej córka faraona. Poszła wówczas dziewczyna i zawołała matkę dziecka.<br />Córka faraona tak jej powiedziała: «Weź to dziecko i wykarm je dla mnie, a ja dam ci za to zapłatę». Wówczas kobieta zabrała dziecko i wykarmiła je.<br />Gdy chłopiec podrósł, zaprowadziła go do córki faraona, i był dla niej jak syn. Dała mu imię Mojżesz mówiąc: «Bo wydobyłam go z wody».<br />W tym czasie, kiedy Mojżesz dorósł, poszedł odwiedzić swych rodaków i zobaczył, jak ciężko pracują. Ujrzał też Egipcjanina bijącego pewnego Hebrajczyka, jego rodaka.<br />Rozejrzał się więc na wszystkie strony, a widząc, że nie ma nikogo, zabił Egipcjanina i ukrył go w piasku.<br />Wyszedł znowu nazajutrz, a oto dwaj Hebrajczycy kłócili się ze sobą. I rzekł do winowajcy: «Czemu bijesz twego rodaka?»<br />A ten mu odpowiedział: «Któż cię ustanowił naszym przełożonym i rozjemcą? Czy chcesz mię zabić, jak zabiłeś Egipcjanina?» Przeląkł się Mojżesz i pomyślał: «Z całą pewnością sprawa wyszła na jaw».<br />Także faraon usłyszał o tym i usiłował zabić Mojżesza. Uciekł więc Mojżesz przed faraonem i udał się do kraju Madian.</p><h3>Księga Psalmów - 69(68),3.14.30-31.33-34.</h3><p>Ugrzązłem w błotnej topieli <br />i nie mogę znaleźć oparcia, <br />trafiłem na wodną głębinę <br />i nurt mnie porywa z sobą.<br />Panie, modlę się do Ciebie  <br />w czas łaski, o Boże; <br />wysłuchaj mnie w Twojej wielkiej dobroci,  <br />w Twojej zbawczej wierności.<br />Jestem nędzny i pełen cierpienia,  <br />niech pomoc Twa, Boże, mnie strzeże.<br />Pieśnią chcę chwalić imię Boga <br />i  wielbić Go z dziękczynieniem.<br />Patrzcie i cieszcie się, ubodzy,  <br />niech ożyje serce szukających Boga.<br />Bo Pan wysłuchuje biednych <br />i swoimi więźniami nie gardzi.</p><h3>Ewangelia wg św. Mateusza - 11,20-24.</h3><p>Jezus począł czynić wyrzuty miastom, w których dokonało się najwięcej Jego cudów, że się nie nawróciły.<br />«Biada tobie, Korozain! Biada tobie, Betsaido! Bo gdyby w Tyrze i Sydonie działy się cuda, które u was się dokonały, już dawno w worze i w popiele by się nawróciły.<br />Toteż powiadam wam: Tyrowi i Sydonowi lżej będzie w dzień sądu niż wam.<br />A ty, Kafarnaum, czy aż do nieba masz być wyniesione? Aż do Otchłani zejdziesz. Bo gdyby w Sodomie działy się cuda, które się w tobie dokonały, przetrwałaby aż do dnia dzisiejszego.<br />Toteż powiadam wam: Ziemi sodomskiej lżej będzie w dzień sądu niż tobie».</p><hr /><h3>Św. Benedykt ()</h3><h3>Św. Andrzej Świerad (pustelnik)</h3>"
	}, {
		"id": "14",
		"imagen": "Środa",
		"contenido": "<h3>Księga Wyjścia - 3,1-6.9-12.</h3><p>Gdy Mojżesz pasł owce swego teścia imieniem Jetro, kapłana Madianitów, zaprowadził owce w głąb pustyni i doszedł do Góry Bożej Horeb.<br />Wtedy ukazał mu się Anioł Pański w płomieniu ognia, ze środka krzewu. Mojżesz widział, jak krzew płonął ogniem, a nie spłonął od niego.<br />Wtedy Mojżesz powiedział do siebie: «Podejdę, żeby się przyjrzeć temu niezwykłemu zjawisku. Dlaczego krzew się nie spala?»<br />Gdy zaś Pan ujrzał, że Mojżesz się zbliżał, aby lepiej mógł ujrzeć, zawołał doń Bóg: «Mojżeszu, Mojżeszu!» On zaś odpowiedział: «Oto jestem».<br />Rzekł mu Bóg: «Nie zbliżaj się tu! Zdejmij sandały z nóg, gdyż miejsce, na którym stoisz, jest ziemią świętą».<br />Powiedział jeszcze Pan: «Jestem Bogiem ojca twego, Bogiem Abrahama, Bogiem Izaaka i Bogiem Jakuba». Mojżesz zasłonił twarz, bał się bowiem zwrócić oczy na Boga.<br />Pan mówił: «Teraz oto doszło do Mnie wołanie Izraelitów, bo też naocznie przekonałem się o cierpieniach, jakie im zadają Egipcjanie:<br />Idź przeto teraz, oto posyłam cię do faraona, i wyprowadź mój lud, Izraelitów, z Egiptu».<br />A Mojżesz odrzekł Bogu: «Kimże jestem, bym miał iść do faraona i wyprowadzić Izraelitów z Egiptu?»<br />A On powiedział: «Ja będę z tobą. Znakiem zaś dla ciebie, że Ja cię posłałem, będzie to, że po wyprowadzeniu tego ludu z Egiptu oddacie cześć Bogu na tej górze».</p><h3>Księga Psalmów - 103(102),1-2.3-4.6-7.</h3><p>Błogosław, duszo moja, Pana <br />i wszystko, co jest we mnie, święte imię Jego.<br />Błogosław, duszo moja, Pana <br />i nie zapominaj o wszystkich Jego dobrodziejstwach.<br />On odpuszcza wszystkie twoje winy <br />i leczy wszystkie choroby,<br />On twoje życie ratuje od zguby, <br />obdarza cię łaską i zmiłowaniem.<br />Dzieła Pana są sprawiedliwe, <br />wszystkich uciśnionych ma w swojej opiece.<br />Drogi swoje objawił Mojżeszowi, <br />swoje dzieła synom Izraela.</p><h3>Ewangelia wg św. Mateusza - 11,25-27.</h3><p>W owym czasie Jezus przemówił tymi słowami: «Wysławiam Cię, Ojcze, Panie nieba i ziemi, że zakryłeś te rzeczy przed mądrymi i roztropnymi, a objawiłeś je prostaczkom.<br />Tak, Ojcze, gdyż takie było Twoje upodobanie.<br />Wszystko przekazał Mi Ojciec mój. Nikt też nie zna Syna, tylko Ojciec, ani Ojca nikt nie zna, tylko Syn, i ten, komu Syn zechce objawić.</p><hr /><h3>Św. Kamil de Lellis ()</h3><h3>Św. Franciszek Solano (kapłan, zakonnik (+ 1610))</h3>"
	}, {
		"id": "15",
		"imagen": "Czwartek",
		"contenido": "<h3>Księga Wyjścia - 3,13-20.</h3><p>Mojżesz rzekł Bogu: «Oto pójdę do Izraelitów i powiem im: Bóg ojców naszych posłał mnie do was. Lecz gdy oni mnie zapytają, jakie jest Jego imię, cóż im mam powiedzieć?»<br />Odpowiedział Bóg Mojżeszowi: «Jestem, który jestem». I dodał: «Tak powiesz synom Izraela: Jestem posłał mnie do was».<br />Mówił dalej Bóg do Mojżesza: «Tak powiesz Izraelitom: Pan, Bóg ojców waszych, Bóg Abrahama, Bóg Izaaka i Bóg Jakuba posłał mnie do was. To jest imię moje na wieki i to jest moje zawołanie na najdalsze pokolenia».<br />Idź, a gdy zbierzesz starszych Izraela, powiesz im: Objawił mi się Pan, Bóg ojców waszych, Bóg Abrahama, Bóg Izaaka i Bóg Jakuba i powiedział: Zająłem się w pełni wami i tym, co wam uczyniono w Egipcie.<br />Postanowiłem więc wywieść was z ucisku w Egipcie i zaprowadzić do ziemi Kananejczyka, Chittyty, Amoryty, Peryzzyty, Chiwwity i Jebusyty, do ziemi opływającej w mleko i miód.<br />Oni tych słów usłuchają. I pójdziesz razem ze starszymi z Izraela do króla egipskiego i powiecie mu: Pan, Bóg Hebrajczyków, nam się objawił. Pozwól nam odbyć drogę trzech dni przez pustynię, abyśmy złożyli ofiary Panu, Bogu naszemu.<br />Ja zaś wiem, że król egipski nie pozwoli wam wyruszyć, chyba że zmuszony siłą<br />Wyciągnę przeto rękę i uderzę Egipt różnymi cudami, jakich tam dokonam, a wypuści was».</p><h3>Księga Psalmów - 105(104),1.5.8-9.24-25.26-27.</h3><p>Sławcie Pana, wzywajcie Jego imienia, <br />głoście dzieła Jego wśród narodów.<br />Pamiętajcie o cudach, które On uczynił,  <br />o Jego znakach, o wyrokach ust Jego.<br />Na wieki pamięta o swoim przymierzu, <br />obietnicy danej tysiącu pokoleń,<br />o przymierzu, które zawarł z Abrahamem, <br />przysiędze danej Izaakowi.<br />Bóg swój naród bardzo rozmnożył, <br />uczynił go mocniejszym od jego wrogów.<br />Ich to serce odmienił, ażeby znienawidzili lud Jego <br />i wobec Jego sług postępowali zdradziecko.<br />Wtedy posłał sługę swojego, Mojżesza <br />i Aarona, wybranego przez siebie.<br />Okazali wśród nich Jego znaki <br />i cuda w krainie Chamitów.</p><h3>Ewangelia wg św. Mateusza - 11,28-30.</h3><p>Jezus przemówił tymi słowami: «Przyjdźcie do Mnie wszyscy, którzy utrudzeni i obciążeni jesteście, a Ja was pokrzepię.<br />Weźcie moje jarzmo na siebie i uczcie się ode Mnie, bo jestem cichy i pokornego serca, a znajdziecie ukojenie dla dusz waszych.<br />Albowiem jarzmo moje jest słodkie, a moje brzemię lekkie».</p><hr /><h3>Św. Bonawentura ()</h3><h3>Bł. Anna Maria Javouhey (zakonnica (+ 1851))</h3>"
	}, {
		"id": "16",
		"imagen": "Piątek",
		"contenido": "<h3>Księga Wyjścia - 11,10.12,1-14.</h3><p>Mojżesz i Aaron dokonali wszystkich cudów wobec faraona, lecz Pan uczynił upartym serce faraona, tak iż wzbraniał się wypuścić Izraelitów ze swego kraju.<br />Pan powiedział do Mojżesza i Aarona w ziemi egipskiej:<br />«Miesiąc ten będzie dla was początkiem miesięcy, będzie pierwszym miesiącem roku!<br />Powiedzcie całemu zgromadzeniu Izraela tak: \"Dziesiątego dnia tego miesiąca niech się każdy postara o baranka dla rodziny, o baranka dla domu.<br />Jeśliby zaś rodzina była za mała do spożycia baranka, to niech się postara o niego razem ze swym sąsiadem, który mieszka najbliżej jego domu, aby była odpowiednia liczba osób. Liczyć je zaś będziecie dla spożycia baranka według tego, co każdy może spożyć.<br />Baranek będzie bez skazy, samiec, jednoroczny; wziąć możecie jagnię albo koźlę.<br />Będziecie go strzec aż do czternastego dnia tego miesiąca, a wtedy zabije go całe zgromadzenie Izraela o zmierzchu.<br />I wezmą krew baranka, i pokropią nią odrzwia i progi domu, w którym będą go spożywać.<br />I tej samej nocy spożyją mięso pieczone w ogniu, i chleby przaśne będą spożywali z gorzkimi ziołami.<br />Nie będziecie spożywać z niego nic surowego ani ugotowanego w wodzie, lecz upieczone na ogniu, z głową, nogami i wnętrznościami.<br />Nie może nic pozostać z niego na dzień następny. Cokolwiek zostanie z niego na następny dzień, w ogniu spalicie.<br />Tak zaś spożywać go będziecie: biodra wasze będą przepasane, sandały na waszych nogach i laska w waszym ręku. Spożywać będziecie pośpiesznie, gdyż jest to Pascha na cześć Pana.<br />Tej nocy przejdę przez Egipt, zabiję wszystko pierworodne w ziemi egipskiej od człowieka aż do bydła i odbędę sąd nad wszystkimi bogami Egiptu – Ja, Pan.<br />Krew posłuży wam do oznaczenia domów, w których będziecie przebywać. Gdy ujrzę krew, przejdę obok i nie będzie pośród was plagi niszczycielskiej, gdy będę karał ziemię egipską.<br />Dzień ten będzie dla was dniem pamiętnym i obchodzić go będziecie jako święto dla uczczenia Pana. Po wszystkie pokolenia – na zawsze w tym dniu będziecie obchodzić święto”».</p><h3>Księga Psalmów - 116(115),12-13.15-16bc.17-18.</h3><p>Czym się Panu odpłacę <br />za wszystko, co mi wyświadczył?<br />Podniosę kielich zbawienia <br />i wezwę imienia Pana.<br />Cenna jest w oczach Pana <br />śmierć Jego wyznawców.<br />Jestem Twym sługą, synem Twojej służebnicy,<br />Ty rozerwałeś moje kajdany.<br />Tobie złożę ofiarę pochwalną <br />i wezwę imienia Pana.<br />Wypełnię me śluby dla Pana <br />przed całym Jego ludem.</p><h3>Ewangelia wg św. Mateusza - 12,1-8.</h3><p>Pewnego razu Jezus przechodził w szabat wśród zbóż. Uczniowie Jego, odczuwając głód, zaczęli zrywać kłosy i jeść ziarna.<br />Gdy to ujrzeli faryzeusze, rzekli Mu: «Oto Twoi uczniowie czynią to, czego nie wolno czynić w szabat».<br />A On im odpowiedział: «Czy nie czytaliście, co uczynił Dawid, gdy poczuł głód, on i jego towarzysze?<br />Jak wszedł do domu Bożego i jadł chleby pokładne, których nie było wolno jeść ani jemu, ani jego towarzyszom, lecz tylko kapłanom?<br />Albo nie czytaliście w Prawie, że w dzień szabatu kapłani naruszają w świątyni spoczynek szabatu, a są bez winy?<br />Oto powiadam wam: Tu jest coś większego niż świątynia.<br />Gdybyście zrozumieli, co znaczy: \"Chcę raczej miłosierdzia niż ofiary\", nie potępialibyście niewinnych.<br />Albowiem Syn Człowieczy jest Panem szabatu».</p><hr /><h3>Św. Maria Magdalena Postel ()</h3><h3>Św. Eustachy (biskup (+ ok. 338))</h3>"
	}, {
		"id": "17",
		"imagen": "Sobota",
		"contenido": "<h3>Księga Wyjścia - 12,37-42.</h3><p>Izraelici wyruszyli z Ramses do Sukkot w liczbie około sześciuset tysięcy mężów pieszych, nie licząc dzieci.<br />Także wielkie mnóstwo cudzoziemców wyruszyło z nimi, nadto drobne i większe bydło, i olbrzymi dobytek.<br />Z ciasta, które wynieśli z Egiptu, wypiekli przaśne placki, ponieważ się nie zakwasiło. Wypędzeni z Egiptu, nie mogąc się zatrzymać, nie zdołali przygotować nawet zapasów na drogę.<br />A pobyt Izraelitów w Egipcie trwał czterysta trzydzieści lat.<br />I oto tego samego dnia, po upływie czterystu trzydziestu lat, wyszły wszystkie zastępy Pana z ziemi egipskiej.<br />Tej nocy czuwał Pan nad wyjściem synów Izraela z ziemi egipskiej. Dlatego noc ta winna być czuwaniem na cześć Pana dla wszystkich Izraelitów po wszystkie pokolenia.</p><h3>Księga Psalmów - 136(135),1b.23a-24.10a-11a.12-13a.14a-15.</h3><p>Chwalcie Pana, bo jest dobry,<br />Pamiętał o nas w naszym poniżeniu<br />i uwolnił nas od wrogów, <br />bo Jego łaska na wieki.<br />On Egipcjanom pobił pierworodnych,<br />I wywiódł spośród nich Izraela.<br />Ręką potężną, wyciągniętym ramieniem, <br />bo Jego łaska na wieki.<br />Rozdzielił Morze Czerwone<br />i środkiem morza przeprowadził Izraela.<br />Faraona z wojskiem strącił w Morze Czerwone, <br />bo Jego łaska na wieki.</p><h3>Ewangelia wg św. Mateusza - 12,14-21.</h3><p>Faryzeusze wyszli i odbyli naradę przeciw Jezusowi, w jaki sposób Go zgładzić.<br />Gdy się Jezus dowiedział o tym, oddalił się stamtąd. A wielu poszło za Nim i uzdrowił ich wszystkich.<br />Lecz im surowo zabronił, żeby Go nie ujawniali.<br />Tak miało się spełnić słowo proroka Izajasza:<br />«Oto mój Sługa; którego wybrałem, Umiłowany mój, w którym moje serce ma upodobanie. Położę ducha mojego na Nim, a On zapowie prawo narodom.<br />Nie będzie się spierał ani krzyczał, i nikt nie usłyszy na ulicach Jego głosu.<br />Trzciny zgniecionej nie złamie ani knota tlejącego nie dogasi, aż zwycięsko sąd przeprowadzi.<br />W Jego imieniu narody nadzieję pokładać będą».</p><hr /><h3>Św. Aleksy ()</h3><h3>Śwśw. Sperat i męczennicy w Kartaginie (+ 180) ()</h3>"
	}, {
		"id": "18",
		"imagen": "Niedziela",
		"contenido": "<h3>Księga Jeremiasza - 23,1-6.</h3><p>Pan mówi: «Biada pasterzom, którzy prowadzą do zguby i rozpraszają owce z mojego pastwiska».<br />Dlatego tak mówi Pan, Bóg Izraela, o pasterzach, którzy mają paść mój naród: Wy rozproszyliście moje owce, rozpędziliście i nie zajęliście się nimi. Oto Ja się zajmę nieprawością waszych uczynków.<br />Ja sam zbiorę Resztę mych owiec ze wszystkich krajów, do których je wypędziłem. Sprowadzę je na ich pastwisko, aby były płodne i liczne.<br />Ustanowię zaś nad nimi pasterzy, by je paśli; i nie będą się już więcej lękać ani trwożyć, ani trzeba będzie szukać którejkolwiek.<br />Oto nadejdą dni, kiedy wzbudzę Dawidowi Odrośl sprawiedliwą. Będzie panował jako król, postępując roztropnie, i będzie wykonywał prawo i sprawiedliwość na ziemi.<br />W jego dniach Juda dostąpi zbawienia, a Izrael będzie mieszkał bezpiecznie. To zaś będzie imię, którym go będą nazywać: „Pan naszą sprawiedliwością”».</p><h3>Księga Psalmów - 23(22),1-3a.3b-4.5.6.</h3><p>Pan jest moim pasterzem: <br />niczego mi nie braknie,<br />Pozwala mi leżeć na zielonych pastwiskach.<br />Prowadzi mnie nad wody, gdzie mogę odpocząć, <br />orzeźwia moją duszę.<br />Wiedzie mnie po właściwych ścieżkach <br />przez wzgląd na swoją chwałę.<br />Chociażbym przechodził przez ciemną dolinę, <br />zła się nie ulęknę, bo Ty jesteś ze mną. <br />Kij Twój i laska pasterska są moją pociechą.<br />Stół dla mnie zastawiasz <br />na oczach mych wrogów, <br />Namaszczasz mi głowę olejkiem, <br />kielich mój pełny po brzegi.<br />Dobroć i łaska pójdą w ślad za mną <br />przez wszystkie dni mego życia <br />i zamieszkam w domu Pana <br />po najdłuższe czasy.</p><h3>List do Efezjan - 2,13-18.</h3><p>Bracia: Teraz w Chrystusie Jezusie wy, którzy niegdyś byliście daleko, staliście się bliscy przez krew Chrystusa.<br />On bowiem jest naszym pokojem. On, który obie części ludzkości uczynił jednością, bo zburzył rozdzielający je mur — wrogość. W swym ciele<br />pozbawił On mocy Prawo przykazań, wyrażone w zarządzeniach, aby z dwóch rodzajów ludzi stworzyć w sobie jednego nowego człowieka, wprowadzając pokój,<br />i w ten sposób jednych, jak i drugich znów pojednać z Bogiem, w jednym Ciele przez krzyż, w sobie zadawszy śmierć wrogości.<br />A przyszedłszy, zwiastował pokój wam, którzy jesteście daleko, i pokój tym, którzy są blisko,<br />bo przez Niego jedni i drudzy w jednym Duchu mamy przystęp do Ojca.</p><h3>Ewangelia wg św. Marka - 6,30-34.</h3><p>Apostołowie zebrali się u Jezusa i opowiedzieli Mu wszystko, co zdziałali i czego nauczali.<br />A On rzekł do nich: «Pójdźcie wy sami osobno na pustkowie i wypocznijcie nieco». Tak wielu bowiem przychodziło i odchodziło, że nawet na posiłek nie mieli czasu.<br />Odpłynęli więc łodzią na pustkowie, osobno.<br />Lecz widziano ich odpływających. Wielu zauważyło to i zbiegli się tam pieszo ze wszystkich miast, a nawet ich wyprzedzili.<br />Gdy Jezus wysiadł, ujrzał wielki tłum. Zlitował się nad nimi, byli bowiem jak owce niemające pasterza. I zaczął ich nauczać o wielu sprawach.</p><hr /><h3>Św. Szymon z Lipnicy ()</h3><h3>Św. Maryna (dziewica, męczennica (+ III w.))</h3>"
	}, {
		"id": "19",
		"imagen": "Poniedziałek",
		"contenido": "<h3>Księga Wyjścia - 14,5-18.</h3><p>Gdy doniesiono królowi egipskiemu o ucieczce ludu, zmieniło się usposobienie faraona i jego sług względem niego i rzekli: «Cóż uczyniliśmy, pozwalając Izraelowi porzucić u nas służbę?»<br />Rozkazał wówczas faraon zaprzęgać swoje rydwany i zabrał ludzi swoich ze sobą.<br />Wziął sześćset rydwanów wyborowych oraz wszystkie inne rydwany egipskie, a na każdym z nich byli dzielni wojownicy.<br />Pan uczynił upartym serce faraona, króla egipskiego, który urządził pościg za Izraelitami. Ci jednak wyszli swobodnie.<br />Egipcjanie więc ścigali ich i dopędzili obozujących nad morzem.<br />A gdy się przybliżył faraon, Izraelici podnieśli oczy i ujrzawszy, że Egipcjanie ciągną za nimi, ogromnie się przerazili. Izraelici podnieśli głośne wołanie do Pana.<br />Rzekli do Mojżesza: «Czyż brakowało grobów w Egipcie, że nas tu przyprowadziłeś, abyśmy pomarli na pustyni? Cóż uczyniłeś nam przez to, że wyprowadziłeś nas z Egiptu?<br />Czyż nie mówiliśmy ci wyraźnie w Egipcie: Zostaw nas w spokoju, chcemy służyć Egipcjanom? Lepiej bowiem nam było służyć im, niż umierać na tej pustyni».<br />Mojżesz odpowiedział ludowi: «Nie bójcie się! Pozostańcie na swoim miejscu, a zobaczycie zbawienie od Pana, jakie zgotuje nam dzisiaj. gipcjan bowiem, których widzicie teraz, nie będziecie już nigdy oglądać.<br />Pan będzie walczył za was, a wy pozostaniecie spokojni».<br />Pan rzekł do Mojżesza: «Czemu głośno wołasz do Mnie? Powiedz Izraelitom, niech ruszają w drogę.<br />Ty zaś podnieś swą laskę i wyciągnij rękę nad morze, i rozdziel je na dwoje, a wejdą Izraelici w środek morza na suchą ziemię.<br />Ja natomiast uczynię upartymi serca Egipcjan tak, że pójdą za nimi. Wtedy okażę moją potęgę wobec faraona, całego wojska jego, rydwanów i wszystkich jego jeźdźców.<br />A gdy okażę moją potęgę wobec faraona, jego rydwanów i jeźdźców, wtedy poznają Egipcjanie, że Ja jestem Pan».</p><h3>Księga Wyjścia - 15,1-2.3-4.5-6.</h3><p>Zaśpiewam na cześć Pana, który okrył się sławą, <br />gdy konia i jeźdźca pogrążył w morskiej toni.<br />Pan jest moją mocą i źródłem męstwa, <br />Jemu zawdzięczam moje ocalenie. <br />On Bogiem moim, uwielbiać Go będę.<br />Pan wojownik potężny, <br />«Ten, który jest», brzmi Jego imię.<br />Rzucił w morze rydwany faraona i jego wojsko. <br />wybrani wodzowie legli w Morzu Czerwonym.<br />Przepaści ich ogarnęły, <br />jak głaz runęli w głębinę.<br />Uwielbiona jest potęga prawicy Twej, Panie, <br />Prawica Twa, o Panie, starła nieprzyjaciół.</p><h3>Ewangelia wg św. Mateusza - 12,38-42.</h3><p>Niektórzy z uczonych w Piśmie i faryzeuszów rzekli do Jezusa: «Nauczycielu, chcielibyśmy zobaczyć jakiś znak od Ciebie».<br />Lecz On im odpowiedział: «Plemię przewrotne i wiarołomne żąda znaku, ale żaden znak nie będzie mu dany, prócz znaku proroka Jonasza.<br />Albowiem jak Jonasz był trzy dni i trzy noce we wnętrznościach wielkiej ryby, tak Syn Człowieczy będzie trzy dni i trzy noce w łonie ziemi.<br />Ludzie z Niniwy powstaną na sądzie przeciw temu plemieniu i potępią je; ponieważ oni wskutek nawoływania Jonasza się nawrócili, a oto tu jest coś więcej niż Jonasz.<br />Królowa z południa powstanie na sądzie przeciw temu plemieniu i potępi je; ponieważ ona z krańców ziemi przybyła słuchać mądrości Salomona, a oto tu jest coś więcej niż Salomon».</p><hr /><h3>Św. Makryna Młodsza ()</h3><h3>Św. Epafras (biskup Kolosan (+ I w.))</h3>"
	}, {
		"id": "20",
		"imagen": "Wtorek",
		"contenido": "<h3>Księga Wyjścia - 14,21-31.15,1.</h3><p>Gdy Mojżesz wyciągnął rękę nad morze, Pan cofnął wody gwałtownym wiatrem wschodnim, który wiał przez całą noc, i uczynił morze suchą ziemią. Wody się rozstąpiły,<br />a Izraelici szli przez środek morza po suchej ziemi, mając mur z wód po prawej i po lewej stronie.<br />Egipcjanie ścigali ich. Wszystkie konie faraona, jego rydwany i jeźdźcy weszli za nimi w środek morza.<br />O świcie spojrzał Pan ze słupa ognia i ze słupa obłoku na wojsko egipskie i zmusił je do ucieczki.<br />I zatrzymał koła ich rydwanów, tak że z wielką trudnością mogli się naprzód posuwać. Egipcjanie krzyknęli: «Uciekajmy przed Izraelem, bo w jego obronie Pan walczy z Egipcjanami».<br />A Pan rzekł do Mojżesza: «Wyciągnij rękę nad morze, aby wody zalały Egipcjan, ich rydwany i jeźdźców».<br />Wyciągnął Mojżesz rękę nad morze, które o brzasku dnia wróciło na swoje miejsce. Egipcjanie, uciekając, biegli naprzeciw falom, i pogrążył ich Pan w środku morza.<br />Powracające fale zatopiły rydwany i jeźdźców całego wojska faraona, którzy weszli w morze, ścigając tamtych; nie ocalał z nich ani jeden.<br />Izraelici zaś szli po suchym dnie morskim, mając mur wodny po prawej i po lewej stronie.<br />W tym to dniu wybawił Pan Izraela z rąk Egipcjan. I widzieli Izraelici martwych Egipcjan na brzegu morza.<br />Gdy Izraelici widzieli wielkie dzieło, którego dokonał Pan wobec Egipcjan, ulękli się Pana i uwierzyli Jemu oraz Jego słudze Mojżeszowi.<br />Wtedy Mojżesz i Izraelici razem z nim śpiewali taką pieśń ku czci Pana: «Będę śpiewał ku czci Pana, który wspaniale swą potęgę okazał, gdy konia i jeźdźca jego pogrążył w morzu».</p><h3>Księga Wyjścia - 15,8-9.10.12.17.</h3><p>Pod tchnieniem Twoich nozdrzy spiętrzyły się wody, <br />żywioły płynne stanęły jak wały, <br />w pośrodku morza zakrzepły przepaści.<br />Mówił nieprzyjaciel: \"Będę ścigał, pochwycę, <br />zdobycz podzielę, nasycę mą duszę, <br />miecza dobędę, ręka moja ich zetrze\".<br />Wionęło tchnienie Twoje i przykryło ich morze, <br />zatonęli jak ołów pośród wód gwałtownych.<br />Prawicę swą wyciągnąłeś <br />i pożarła ich ziemia.<br />Wprowadziłeś ich i osadziłeś <br />na górze twego dziedzictwa.  <br />W miejscu, które uczyniłeś swym mieszkaniem, <br />w świątyni zbudowanej Twoimi rękami,</p><h3>Ewangelia wg św. Mateusza - 12,46-50.</h3><p>Gdy Jezus przemawiał do tłumów, oto Jego Matka i bracia stanęli na dworze i chcieli z Nim rozmawiać.<br />Ktoś rzekł do Niego: «Oto Twoja Matka i Twoi bracia stoją na dworze i chcą pomówić z Tobą».<br />Lecz On odpowiedział temu, który Mu to oznajmił: «Któż jest moją matką i którzy są moimi braćmi?»<br />I wyciągnąwszy rękę ku swoim uczniom, rzekł: «Oto moja matka i moi bracia.<br />Bo kto pełni wolę Ojca mojego, który jest w niebie, ten Mi jest bratem, siostrą i matką».</p><hr /><h3>Bł. Czesław ()</h3><h3>Św. Paweł (diakon, męczennik (+ 851))</h3>"
	}, {
		"id": "21",
		"imagen": "Środa",
		"contenido": "<h3>Księga Wyjścia - 16,1-5.9-15.</h3><p>Synowie Izraela wyruszyli z Elim. Przybyło zaś całe zgromadzenie Izraelitów na pustynię Sin, położoną między Elim a Synajem, piętnastego dnia drugiego miesiąca od ich wyjścia z ziemi egipskiej.<br />I zaczęło szemrać na pustyni całe zgromadzenie Izraelitów przeciw Mojżeszowi i przeciw Aaronowi.<br />Izraelici mówili im: «Obyśmy pomarli z ręki Pana w ziemi egipskiej, gdzie zasiadaliśmy przed garnkami mięsa i jadaliśmy chleb do syta! Wyprowadziliście nas na tę pustynię, aby głodem zamorzyć całą tę rzeszę».<br />Pan powiedział wówczas do Mojżesza: «Oto ześlę wam chleb z nieba, jak deszcz. I będzie wychodził lud, i każdego dnia będzie zbierał według potrzeby dziennej. Chcę ich także doświadczyć, czy pójdą za moimi rozkazami czy też nie».<br />Lecz szóstego dnia zrobią zapas tego, co przyniosą, a będzie to podwójna ilość tego, co będą zbierać codziennie».<br />Mojżesz rzekł do Aarona: «Powiedz całemu zgromadzeniu Izraelitów: Przybliżcie się do Pana, gdyż słyszał wasze szemrania».<br />Gdy Aaron przemawiał do całego zgromadzenia Izraelitów, spojrzeli ku pustyni i ukazała się im w obłoku chwała Pana.<br />I przemówił Pan do Mojżesza tymi słowami:<br />«Słyszałem szemranie Izraelitów. Powiedz im tak: O zmierzchu będziecie jeść mięso, a rano nasycicie się chlebem. Poznacie wtedy, że Ja, Pan, jestem waszym Bogiem».<br />Rzeczywiście wieczorem przyleciały przepiórki i pokryły obóz, a nazajutrz rano warstwa rosy leżała dokoła obozu.<br />Gdy się warstwa rosy uniosła ku górze, wówczas na pustyni leżało coś drobnego, ziarnistego, niby szron na ziemi.<br />Na widok tego Izraelici pytali się wzajemnie: «Co to jest?» – gdyż nie wiedzieli, co to było.<br />Wtedy powiedział do nich Mojżesz: «To jest chleb, który daje wam Pan na pokarm».</p><h3>Księga Psalmów - 78(77),18-19.23-24.25-26.27-28.</h3><p>Na próbę wystawiali w sercach swoich Boga, <br />żądając strawy dla swego łakomstwa.<br />Mówili przeciw Bogu: <br />«Czyż Bóg potrafi stół zastawić na pustyni?»<br />On z góry wydał rozkaz chmurom  <br />i bramy nieba otworzył.<br />Jak deszcz spuścił mannę do jedzenia, <br />podarował im chleb niebieski.<br />Spożywał człowiek chleb aniołów, <br />Bóg zesłał im pokarm do syta.<br />Wzbudził na niebie wiatr od strony wschodu, <br />mocą swą przywiódł wiatr południowy.<br />I zesłał na nich mięso, jak chmurę pyłu, <br />i ptaki skrzydlate, jak morski piasek.<br />Sprawił, że pospadały na ich obóz <br />dokoła ich namiotów.</p><h3>Ewangelia wg św. Mateusza - 13,1-9.</h3><p>Owego dnia Jezus wyszedł z domu i usiadł nad jeziorem.<br />Wnet zebrały się koło Niego tłumy tak wielkie, że wszedł do łodzi i usiadł, a cały lud stał na brzegu.<br />I mówił im wiele w przypowieściach tymi słowami: «Oto siewca wyszedł siać.<br />A gdy siał, niektóre ziarna padły na drogę, nadleciały ptaki i wydziobały je.<br />Inne padły na grunt skalisty, gdzie niewiele miały ziemi; i wnet powschodziły, bo gleba nie była głęboka.<br />Lecz gdy słońce wzeszło, przypaliły się i uschły, bo nie miały korzenia.<br />Inne znowu padły między ciernie, a ciernie wybujały i zagłuszyły je.<br />Inne w końcu padły na ziemię żyzną i plon wydały, jedno stokrotny, drugie sześćdziesięciokrotny, a inne trzydziestokrotny.<br />Kto ma uszy, niechaj słucha!»</p><hr /><h3>Św. Wawrzyniec z Brindisi ()</h3><h3>Św. Jan (mnich (+ IV w.))</h3>"
	}, {
		"id": "22",
		"imagen": "Czwartek",
		"contenido": "<h3>Pieśń nad Pieśniami - 8,6-7.</h3><p>Połóż mnie jak pieczęć na twoim sercu, jak pieczęć na twoim ramieniu, bo jak śmierć potężna jest miłość, a zazdrość jej nieprzejednana jak otchłań; żar jej to żar ognia, płomień Pana.<br />Wody wielkie nie zdołają ugasić miłości, nie zatopią jej rzeki. Jeśliby kto oddał za miłość całe bogactwo swego domu, pogardzą nim tylko.</p><h3>Księga Psalmów - 63(62),2.3-4.5-6.8-9.</h3><p>Boże mój, Boże, szukam Ciebie <br />i pragnie Ciebie moja dusza. <br />Ciało moje tęskni za Tobą, <br />jak zeschła ziemia łaknąca wody.<br />Oto wpatruję się w Ciebie w świątyni, <br />by ujrzeć Twą potęgę i chwałę.<br />Twoja łaska jest cenniejsza od życia, <br />więc sławić Cię będą moje wargi.<br />Będę Cię wielbił przez całe me życie <br />i wzniosę ręce w imię Twoje.<br />Moja dusza syci się obficie, <br />a usta Cię wielbią radosnymi wargami.<br />Bo stałeś się dla mnie pomocą <br />i w cieniu Twych skrzydeł wołam radośnie.<br />do Ciebie lgnie moja dusza, <br />prawica Twoja mnie wspiera.</p><h3>Ewangelia wg św. Jana - 20,1.11-18.</h3><p>Pierwszego dnia po szabacie, wczesnym rankiem, gdy jeszcze było ciemno, Maria Magdalena udała się do grobu i zobaczyła kamień odsunięty od grobu.<br />Maria stała przed grobem płacząc. A kiedy tak płakała, nachyliła się do grobu<br />i ujrzała dwóch aniołów w bieli, siedzących tam, gdzie leżało ciało Jezusa – jednego w miejscu głowy, drugiego w miejscu nóg.<br />I rzekli do niej: «Niewiasto, czemu płaczesz?» Odpowiedziała im: «Zabrano Pana mego i nie wiem, gdzie Go położono».<br />Gdy to powiedziała, odwróciła się i ujrzała stojącego Jezusa, ale nie wiedziała, że to Jezus.<br />Rzekł do niej Jezus: «Niewiasto, czemu płaczesz? Kogo szukasz?» Ona zaś, sądząc, że to jest ogrodnik, powiedziała do Niego: «Panie, jeśli ty Go przeniosłeś, powiedz mi, gdzie Go położyłeś, a ja Go zabiorę».<br />Jezus rzekł do niej: «Mario!» A ona, obróciwszy się, powiedziała do Niego po hebrajsku: «Rabbuni», to znaczy: Mój Nauczycielu!<br />Rzekł do niej Jezus: «Nie zatrzymuj Mnie, jeszcze bowiem nie wstąpiłem do Ojca. Natomiast udaj się do moich braci i powiedz im: \"Wstępuję do Ojca mego i Ojca waszego oraz do Boga mego i Boga waszego\"».<br />Poszła Maria Magdalena oznajmiając uczniom: «Widziałam Pana», i co jej powiedział.</p><hr /><h3>Św. Maria Magdalena ()</h3><h3>Św. Meneleus (opat (+ ok. 700))</h3>"
	}, {
		"id": "23",
		"imagen": "Piątek",
		"contenido": "<h3>List do Galatów - 2,19-20.</h3><p>Bracia: Ja dla Prawa umarłem przez Prawo, aby żyć dla Boga: razem z Chrystusem zostałem przybity do krzyża.<br />Teraz zaś już nie ja żyję, lecz żyje we mnie Chrystus. Choć nadal prowadzę życie w ciele, jednak obecne życie moje jest życiem wiary w Syna Bożego, który umiłował mnie i samego siebie wydał za mnie.</p><h3>Księga Psalmów - 34(33),2-3.4-5.6-7.8-9.10-11.</h3><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Szukałem pomocy u Pana, a On mnie wysłuchał <br />i wyzwolił od wszelkiej trwogi.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Anioł Pański otacza szańcem bogobojnych, <br />aby ich ocalić.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.<br />Bójcie się Pana wszyscy Jego święci,  <br />gdyż bogobojni nie zaznają biedy.<br />Bogacze zubożeli i zaznali głodu, <br />szukającym Pana niczego nie zabraknie.</p><h3>Ewangelia wg św. Jana - 15,1-8.</h3><p>Jezus powiedział do swoich uczniów: «Ja jestem prawdziwym krzewem winnym, a Ojciec mój jest tym, który go uprawia.<br />Każdą latorośl, która we Mnie nie przynosi owocu, odcina, a każdą, która przynosi owoc, oczyszcza, aby przynosiła owoc obfitszy.<br />Wy już jesteście czyści dzięki słowu, które wypowiedziałem do was.<br />Trwajcie we Mnie, a Ja w was będę trwać. Podobnie jak latorośl nie może przynosić owocu sama z siebie — jeżeli nie trwa w winnym krzewie — tak samo i wy, jeżeli we Mnie trwać nie będziecie.<br />Ja jestem krzewem winnym, wy — latoroślami. Kto trwa we Mnie, a Ja w nim, ten przynosi owoc obfity, ponieważ beze Mnie nic nie możecie uczynić.<br />Ten, kto we Mnie nie trwa, zostanie wyrzucony jak winna latorośl i uschnie. Potem ją zbierają i wrzucają w ogień, i płonie.<br />Jeżeli we Mnie trwać będziecie, a słowa moje w was, poproście, o cokolwiek chcecie, a to wam się spełni.<br />Ojciec mój przez to dozna chwały, że owoc obfity przyniesiecie i staniecie się moimi uczniami».</p><hr /><h3>Św. Brygida ()</h3><h3>Św. Liboriusz (biskup w Le Mans (+ IV w.))</h3>"
	}, {
		"id": "24",
		"imagen": "Sobota",
		"contenido": "<h3>Księga Wyjścia - 24,3-8.</h3><p>Mojżesz wrócił z góry Synaj i obwieścił ludowi wszystkie słowa Pana i wszystkie Jego polecenia. Wtedy cały lud odpowiedział jednogłośnie: «Wszystkie słowa, jakie powiedział Pan, wypełnimy».<br />Spisał więc Mojżesz wszystkie słowa Pana. Nazajutrz wcześnie rano zbudował ołtarz u stóp góry i postawił dwanaście stel, stosownie do liczby dwunastu szczepów Izraela.<br />Potem polecił młodzieńcom izraelskim złożyć Panu ofiarę całopalną i ofiarę biesiadną z cielców.<br />Mojżesz zaś wziął połowę krwi i wylał ją do czar, a drugą połową krwi skropił ołtarz.<br />Wtedy wziął Księgę Przymierza i czytał ją głośno ludowi. I oświadczyli: «Wszystko, co powiedział Pan, uczynimy i będziemy posłuszni».<br />Mojżesz wziął krew i pokropił nią lud, mówiąc: «Oto krew przymierza, które Pan zawarł z wami na podstawie wszystkich tych słów».</p><h3>Księga Psalmów - 50(49),1-2.5-6.14-15.</h3><p>Przemówił Pan, Bóg nad bogami, <br />i wezwał ziemię od wschodu do zachodu słońca.<br />Bóg zajaśniał z Syjonu, <br />korony piękności.<br />„Zgromadźcie Mi moich umiłowanych,<br />którzy przez ofiarę zawarli ze Mną przymierze”.<br />Niebiosa zwiastują Bożą sprawiedliwość, <br />albowiem sam Bóg jest sędzią.<br />„Składaj Bogu dziękczynną ofiarę,<br />spełnij swoje śluby wobec Najwyższego.<br />I  wzywaj Mnie w dniu utrapienia,<br />wyzwolę ciebie, a ty Mnie uwielbisz”.</p><h3>Ewangelia wg św. Mateusza - 13,24-30.</h3><p>Jezus opowiedział tłumom tę przypowieść: «Królestwo niebieskie podobne jest do człowieka, który posiał dobre nasienie na swej roli.<br />Lecz gdy ludzie spali, przyszedł jego nieprzyjaciel, nasiał chwastu między pszenicę i odszedł.<br />A gdy zboże wyrosło i wypuściło kłosy, wtedy pojawił się i chwast.<br />Słudzy gospodarza przyszli i zapytali go: „Panie, czy nie posiałeś dobrego nasienia na swej roli? Skąd więc wziął się na niej chwast?”<br />Odpowiedział im: „Nieprzyjazny człowiek to sprawił”. Rzekli mu słudzy: „Chcesz więc, żebyśmy poszli i zebrali go?”<br />A on im odrzekł: „Nie, byście zbierając chwast nie wyrwali razem z nim i pszenicy.<br />Pozwólcie obojgu róść aż do żniwa; a w czasie żniwa powiem żeńcom: Zbierzcie najpierw chwast i powiążcie go w snopki na spalenie; pszenicę zaś zwieźcie do mego spichlerza”».</p><hr /><h3>Św. Kinga ()</h3><h3>Bł. Augustyn z Biella (zakonnik (+ 1493))</h3>"
	}, {
		"id": "25",
		"imagen": "Niedziela",
		"contenido": "<h3>Druga Księga Królewska - 4,42-44.</h3><p>Pewien człowiek przyszedł z Baal-Szalisza, przynosząc mężowi Bożemu, Elizeuszowi, chleb z pierwocin, dwadzieścia chlebów jęczmiennych i świeże zboże w worku. On zaś rozkazał: «Podaj ludziom i niech jedzą!»<br />Lecz sługa jego odrzekł: «Jakże to rozdzielę między stu ludzi?» A on odpowiedział: «Podaj ludziom i niech jedzą, bo tak mówi Pan: Nasycą się i pozostawią resztki».<br />Położył więc to przed nimi, a ci jedli i pozostawili resztki — według słowa Pańskiego.  </p><h3>Księga Psalmów - 145(144),10-11.15-16.17-18.</h3><p>Niech Cię wielbią, Panie, wszystkie Twoje dzieła <br />i niech Cię błogosławią Twoi wyznawcy.<br />Niech mówią o chwale Twojego królestwa <br />i niech głoszą Twoją potęgę.<br />Oczy wszystkich zwracają się ku Tobie, <br />a Ty karmisz ich we właściwym czasie.<br />Ty otwierasz swą rękę <br />i karmisz do syta wszystko, co żyje.<br />Pan jest sprawiedliwy na wszystkich swych drogach <br />i łaskawy we wszystkich swoich dziełach.<br />Pan jest blisko wszystkich, którzy Go wzywają, <br />wszystkich wzywających Go szczerze.</p><h3>List do Efezjan - 4,1-6.</h3><p>Bracia: Zachęcam was ja, więzień w Panu, abyście postępowali w sposób godny powołania, do jakiego zostaliście wezwani,<br />z całą pokorą i cichością, z cierpliwością, znosząc siebie nawzajem w miłości.<br />Usiłujcie zachować jedność Ducha dzięki więzi, jaką jest pokój.<br />Jedno jest Ciało i jeden Duch, bo też zostaliście wezwani do jednej nadziei, jaką daje wasze powołanie.<br />Jeden jest Pan, jedna wiara, jeden chrzest.<br />Jeden jest Bóg i Ojciec wszystkich, który jest i działa ponad wszystkimi, przez wszystkich i we wszystkich.</p><h3>Ewangelia wg św. Jana - 6,1-15.</h3><p>Jezus udał się na drugi brzeg Jeziora Galilejskiego, czyli Tyberiadzkiego.<br />Szedł za Nim wielki tłum, bo oglądano znaki, jakie czynił dla tych, którzy chorowali.<br />Jezus wszedł na wzgórze i usiadł tam ze swoimi uczniami.<br />A zbliżało się święto żydowskie, Pascha.<br />Kiedy więc Jezus podniósł oczy i ujrzał, że liczne tłumy schodzą do Niego, rzekł do Filipa: «Gdzie kupimy chleba, aby oni się najedli?»<br />A mówił to wystawiając go na próbę. Wiedział bowiem, co miał czynić.<br />Odpowiedział Mu Filip: «Za dwieście denarów nie wystarczy chleba, aby każdy z nich mógł choć trochę otrzymać».<br />Jeden z uczniów Jego, Andrzej, brat Szymona Piotra, rzekł do Niego:<br />«Jest tu jeden chłopiec, który ma pięć chlebów jęczmiennych i dwie ryby, lecz cóż to jest dla tak wielu?»<br />Jezus zatem rzekł: «Każcie ludziom usiąść». A w miejscu tym było wiele trawy. Usiedli więc mężczyźni, a liczba ich dochodziła do pięciu tysięcy.<br />Jezus więc wziął chleby i odmówiwszy dziękczynienie, rozdał siedzącym; podobnie uczynił z rybami, rozdając tyle, ile kto chciał.<br />A gdy się nasycili, rzekł do uczniów: «Zbierzcie pozostałe ułomki, aby nic nie zginęło».<br />Zebrali więc i ułomkami z pięciu chlebów jęczmiennych, które zostały po spożywających, napełnili dwanaście koszów.<br />A kiedy ci ludzie spostrzegli, jaki cud uczynił Jezus, mówili: «Ten prawdziwie jest prorokiem, który miał przyjść na świat».<br />Gdy więc Jezus poznał, że mieli przyjść i porwać Go, aby Go obwołać królem, sam usunął się znów na górę.</p><hr /><h3>Św. Jakub Apostoł (Starszy) ()</h3><h3>Błbł. Rudolf Acquaviv i towarzysze (męczennicy w Goa (+ 1583))</h3>"
	}, {
		"id": "26",
		"imagen": "Poniedziałek",
		"contenido": "<h3>Księga Wyjścia - 32,15-24.30-34.</h3><p>Mojżesz zszedł z góry z dwiema tablicami Świadectwa w swym ręku, a tablice były zapisane na obu stronach, zapisane na jednej i na drugiej stronie.<br />Tablice te były dziełem Bożym, a pismo na nich było pismem Boga wyrytym na tablicach.<br />A Jozue, usłyszawszy odgłos okrzyków ludu, powiedział do Mojżesza: «W obozie rozlegają się okrzyki wojenne».<br />On zaś odpowiedział: «To nie głos pieśni zwycięstwa ani głos pieśni klęski, lecz słyszę pieśni dwóch chórów».<br />A Mojżesz przybliżył się do obozu i ujrzał cielca i tańce. Zapłonął wówczas Mojżesz gniewem i rzucił z rąk swoich tablice, i potłukł je u podnóża góry.<br />A porwawszy cielca, którego uczynili, spalił go w ogniu, starł na proch, rozsypał w wodzie i kazał ją pić Izraelitom.<br />I powiedział Mojżesz do Aarona: «Cóż ci uczynił ten lud, że sprowadziłeś na niego tak wielki grzech?»<br />Aaron odpowiedział: «Niech się mój pan nie unosi na mnie gniewem, bo wiesz sam, że ten lud jest skłonny do złego.<br />Powiedzieli do mnie: Uczyń nam boga, który by szedł przed nami, bo nie wiemy, co się stało z Mojżeszem, z tym mężem, który nas wyprowadził z ziemi egipskiej.<br />Wtedy rzekłem do nich: Kto ma złoto, niech je zdejmie z siebie. I złożyli mi je, i wrzuciłem je w ogień, i tak powstał cielec».<br />Nazajutrz zaś tak powiedział Mojżesz do ludu: «Popełniliście ciężki grzech; ale teraz wstąpię do Pana, może otrzymam przebaczenie waszego grzechu».<br />I poszedł Mojżesz do Pana, i powiedział: «Oto niestety lud ten dopuścił się wielkiego grzechu, gdyż uczynił sobie boga ze złota.<br />Przebacz jednak im ten grzech! A jeśli nie, to wymaż mnie natychmiast z Twej księgi, którą napisałeś».<br />Pan powiedział do Mojżesza: «Tylko tego, który zgrzeszył przeciw Mnie, wymażę z mojej księgi.<br />Idź teraz i prowadź ten lud, gdzie ci rozkazałem, a mój anioł pójdzie przed tobą. A w dniu mojej kary ukarzę ich za ich grzech».</p><h3>Księga Psalmów - 106(105),19-20.21-22.23.</h3><p>U stóp Horebu zrobili cielca <br />i pokłon oddawali bożkowi ulanemu ze złota.<br />Zamienili swą Chwałę <br />na podobieństwo cielca jedzącego siano.<br />Zapomnieli o Bogu, który ich ocalił, <br />który wielkich dzieł dokonał w Egipcie,<br />rzeczy przedziwnych w krainie Chamitów, <br />zdumiewających nad Morzem Czerwonym.<br />Postanowił ich zatem wytracić,  <br />gdyby nie Mojżesz, Jego wybraniec. <br />On wstawił się do Niego, <br />aby odwrócić Jego gniew niszczący.</p><h3>Ewangelia wg św. Mateusza - 13,31-35.</h3><p>Jezus opowiedział tłumom tę przypowieść: «Królestwo niebieskie podobne jest do ziarnka gorczycy, które ktoś wziął i posiał na swej roli.<br />Jest ono najmniejsze ze wszystkich nasion, lecz gdy wyrośnie, jest większe od innych jarzyn i staje się drzewem, tak że ptaki przylatują z powietrza i gnieżdżą się na jego gałęziach».<br />Powiedział im inną przypowieść: «Królestwo niebieskie podobne jest do zaczynu, który pewna kobieta wzięła i włożyła w trzy miary mąki, aż się wszystko zakwasiło».<br />To wszystko mówił Jezus tłumom w przypowieściach, a bez przypowieści nic im nie mówił.<br />Tak miało się spełnić słowo Proroka: «Otworzę usta w przypowieściach, wypowiem rzeczy ukryte od założenia świata».</p><hr /><h3>Św. Anna i Św. Joachim ()</h3><h3>Św. Symeon (pustelnik (+ 1016))</h3>"
	}, {
		"id": "27",
		"imagen": "Wtorek",
		"contenido": "<h3>Księga Wyjścia - 33,7-11.34,5b-9.28.</h3><p>Mojżesz wziął namiot i rozbił go za obozem, i nazwał go Namiotem Spotkania. A ktokolwiek chciał się zwrócić do Pana, szedł do Namiotu Spotkania, który był poza obozem.<br />Ile zaś razy Mojżesz szedł do namiotu, cały lud stawał przy wejściu do swych namiotów i patrzał na Mojżesza, aż wszedł do namiotu.<br />Ile zaś razy Mojżesz wszedł do namiotu, zstępował słup obłoku i stawał u wejścia do namiotu, i wtedy Pan rozmawiał z Mojżeszem.<br />Cały lud widział, że słup obłoku stawał u wejścia do namiotu. Cały lud stawał i każdy oddawał pokłon u wejścia do swego namiotu.<br />A Pan rozmawiał z Mojżeszem twarzą w twarz, jak się rozmawia z przyjacielem. Potem wracał Mojżesz do obozu, sługa zaś jego, Jozue, syn Nuna, młodzieniec, nie oddalał się z wnętrza namiotu.<br />A Pan zstąpił w obłoku, i Mojżesz zatrzymał się koło Niego, i wypowiedział imię Jahwe.<br />Przeszedł Pan przed jego oczyma i wołał: «Pan, Pan, Bóg miłosierny i łagodny, nieskory do gniewu, bogaty w łaskę i wierność».<br />zachowujący swą łaskę w tysiączne pokolenia, przebaczający niegodziwość, niewierność, grzech, lecz niepozostawiający go bez ukarania, ale zsyłający kary za niegodziwość ojców na synów i wnuków aż do trzeciego i czwartego pokolenia».<br />Natychmiast Mojżesz skłonił się aż do ziemi i oddał pokłon,<br />mówiąc: «Jeśli darzysz mnie życzliwością, Panie, to proszę, niech pójdzie Pan pośród nas. Jest to wprawdzie lud o twardym karku, ale przebaczysz nasze winy i nasze grzechy, a uczynisz nas swoim dziedzictwem».<br />I był tam Mojżesz u Pana czterdzieści dni i czterdzieści nocy, i nie jadł chleba, i nie pił wody. I napisał na tablicach słowa przymierza - Dziesięć Słów.</p><h3>Księga Psalmów - 103(102),6-7.8-9.10-11.12-13.</h3><p>Dzieła Pana są sprawiedliwe, <br />wszystkich uciśnionych ma w swojej opiece.<br />Drogi swoje objawił Mojżeszowi, <br />swoje dzieła synom Izraela.<br />Miłosierny jest Pan i łaskawy, <br />nieskory do gniewu i bardzo cierpliwy.<br />Nie zapamiętuje się w sporze, <br />nie płonie gniewem na wieki.<br />Nie postępuje z nami według naszych grzechów <br />ani według win naszych nam nie odpłaca.<br />Bo jak wysoko niebo wznosi się nad ziemią, <br />tak wielka jest łaska Pana dla Jego czcicieli.<br />Jak odległy jest wschód od zachodu, <br />tak daleko odsuwa od nas nasze winy.<br />Jak ojciec lituje się nad dziećmi, <br />tak Pan się lituje nad tymi, którzy cześć Mu oddają.</p><h3>Ewangelia wg św. Mateusza - 13,36-43.</h3><p>Jezus odprawił tłumy i wrócił do domu. Tam przystąpili do Niego uczniowie i prosili Go: «Wyjaśnij nam przypowieść o chwaście».<br />On odpowiedział: «Tym, który sieje dobre nasienie, jest Syn Człowieczy.<br />Rolą jest świat, dobrym nasieniem są synowie królestwa, chwastem zaś synowie Złego.<br />Nieprzyjacielem, który posiał chwast, jest diabeł; żniwem jest koniec świata, a żeńcami są aniołowie.<br />Jak więc zbiera się chwast i spala ogniem, tak będzie przy końcu świata.<br />Syn Człowieczy pośle aniołów swoich: ci zbiorą z Jego królestwa wszystkie zgorszenia i tych, którzy dopuszczają się nieprawości,<br />i wrzucą ich w piec rozpalony; tam będzie płacz i zgrzytanie zębów.<br />Wtedy sprawiedliwi jaśnieć będą jak słońce w królestwie Ojca swego. Kto ma uszy, niechaj słucha!»</p><hr /><h3>Św. Innocenty I ()</h3><h3>Św. Antuza (męczennica (+ VIII w.))</h3>"
	}, {
		"id": "28",
		"imagen": "Środa",
		"contenido": "<h3>Księga Wyjścia - 34,29-35.</h3><p>Gdy Mojżesz zstępował z góry Synaj z dwiema tablicami Świadectwa w ręku, nie wiedział, że skóra na jego twarzy promieniała na skutek rozmowy z Panem.<br />Gdy Aaron i Izraelici zobaczyli Mojżesza z dala i ujrzeli, że skóra na jego twarzy promienieje, bali się zbliżyć do niego.<br />A gdy Mojżesz ich przywołał, Aaron i wszyscy przywódcy zgromadzenia przyszli do niego, i Mojżesz rozmawiał z nimi.<br />Potem przyszli także Izraelici, a on nakazał im wszystko, co Pan mu powiedział na górze Synaj.<br />Gdy Mojżesz zakończył z nimi rozmowę, nałożył zasłonę na twarz.<br />Ilekroć Mojżesz wchodził przed oblicze Pana na rozmowę z Nim, zdejmował zasłonę aż do wyjścia. Gdy zaś wyszedł, opowiadał Izraelitom to, co mu Pan rozkazał.<br />I wtedy to Izraelici mogli widzieć twarz Mojżesza, że promienieje skóra na twarzy Mojżesza. A Mojżesz znów nakładał zasłonę na twarz, póki nie wszedł na rozmowę z Panem.</p><h3>Księga Psalmów - 99(98),5.6.7.9.</h3><p>Wysławiajcie Pana, Boga naszego, <br />oddajcie pokłon u podnóżka stóp Jego: bo On jest święty.<br />Wśród Jego kapłanów są Mojżesz, Aaron i Samuel <br />wśród tych, którzy wzywali Jego imienia: <br />wzywali Pana, a On ich wysłuchał.<br />Przemawiał do nich w słupie obłoku: <br />a oni strzegli przykazań i prawa, które im nadał.<br />Wysławiajcie Pana, Boga naszego, <br />pokłon oddajcie Jego świętej górze, <br />bo Pan nasz i Bóg jest święty.</p><h3>Ewangelia wg św. Mateusza - 13,44-46.</h3><p>Jezus opowiedział tłumom taką przypowieść: «Królestwo niebieskie podobne jest do skarbu ukrytego w roli. Znalazł go pewien człowiek i ukrył ponownie. Uradowany poszedł, sprzedał wszystko, co miał, i kupił tę rolę.<br />Dalej, podobne jest królestwo niebieskie do kupca, poszukującego pięknych pereł.<br />Gdy znalazł jedną drogocenną perłę, poszedł, sprzedał wszystko, co miał, i kupił ją».</p><hr /><h3>Św. Szarbel Maklhuf ()</h3><h3>Św. Wiktor I (papież)</h3>"
	}, {
		"id": "29",
		"imagen": "Czwartek",
		"contenido": "<h3>Pierwszy list św. Jana - 4,7-16.</h3><p>Umiłowani, miłujmy się wzajemnie, ponieważ miłość jest z Boga, a każdy, kto miłuje, narodził się z Boga i zna Boga.<br />Kto nie miłuje, nie zna Boga, bo Bóg jest miłością.<br />W tym objawiła się miłość Boga ku nam, że zesłał Syna swego Jednorodzonego na świat, abyśmy życie mieli dzięki Niemu.<br />W tym przejawia się miłość, że nie my umiłowaliśmy Boga, ale że On sam nas umiłował i posłał Syna swojego jako ofiarę przebłagalną za nasze grzechy.<br />Umiłowani, jeśli Bóg tak nas umiłował, to i my winniśmy miłować się wzajemnie.<br />Nikt nigdy Boga nie oglądał. Jeżeli miłujemy się wzajemnie, Bóg trwa w nas i miłość ku Niemu jest w nas doskonała.<br />Poznajemy, że my trwamy w Nim, a On w nas, bo udzielił nam ze swego Ducha.<br />My także widzieliśmy i świadczymy, że Ojciec zesłał Syna jako Zbawiciela świata.<br />Jeśli kto wyznaje, że Jezus jest Synem Bożym, to Bóg trwa w nim, a on w Bogu.<br />My poznaliśmy i uwierzyliśmy miłości, jaką Bóg ma ku nam. Bóg jest miłością: kto trwa w miłości, trwa w Bogu, a Bóg trwa w nim.</p><h3>Księga Psalmów - 34(33),2-3.4-5.6-7.8-9.10-11.</h3><p>Będę błogosławił Pana po wieczne czasy, <br />Jego chwała będzie zawsze na moich ustach.<br />Dusza moja chlubi się Panem, <br />niech słyszą pokorni i niech się weselą.<br />Wysławiajcie razem ze mną Pana, <br />wspólnie wywyższajmy Jego imię.<br />Szukałem pomocy u Pana, a On mnie wysłuchał <br />i wyzwolił od wszelkiej trwogi.<br />Spójrzcie na Niego, a rozpromienicie się radością, <br />oblicza wasze nie zapłoną wstydem.<br />Oto zawołał biedak i Pan go usłyszał, <br />i uwolnił od wszelkiego ucisku.<br />Anioł Pański otacza szańcem bogobojnych, <br />aby ich ocalić.<br />Skosztujcie i zobaczcie, jak Pan jest dobry, <br />szczęśliwy człowiek, który znajduje w Nim ucieczkę.<br />Bójcie się Pana wszyscy Jego święci,  <br />gdyż bogobojni nie zaznają biedy.<br />Bogacze zubożeli i zaznali głodu, <br />szukającym Pana niczego nie zabraknie.</p><h3>Ewangelia wg św. Jana - 11,19-27.</h3><p>Wielu Żydów przybyło do Marty i Marii, aby je pocieszyć po bracie.<br />Kiedy zaś Marta dowiedziała się, że Jezus nadchodzi, wyszła Mu na spotkanie. Maria zaś siedziała w domu.<br />Marta więc rzekła do Jezusa: «Panie, gdybyś tu był, mój brat by nie umarł.<br />Lecz i teraz wiem, że Bóg da Ci wszystko, o cokolwiek byś prosił Boga».<br />Rzekł do niej Jezus: «Brat twój zmartwychwstanie».<br />Rzekła Marta do Niego: «Wiem, że powstanie z martwych w czasie zmartwychwstania w dniu ostatecznym».<br />Rzekł do niej Jezus: «Ja jestem zmartwychwstaniem i życiem. Kto we Mnie wierzy, choćby i umarł, żyć będzie.<br />Każdy, kto żyje i wierzy we Mnie, nie umrze na wieki. Wierzysz w to?»<br />Odpowiedziała Mu: «Tak, Panie! Ja mocno wierzę, że Ty jesteś Mesjasz, Syn Boży, który miał przyjść na świat».</p><hr /><h3>Św. Marta ()</h3><h3>Św. Lupus (biskup Troyes (+ 478))</h3>"
	}, {
		"id": "30",
		"imagen": "Piątek",
		"contenido": "<h3>Księga Kapłańska - 23,1.4-11.15-16.27.34b-37.</h3><p>Pan przemówił do Mojżesza tymi słowami:<br />«Oto czasy święte dla Pana, zwołanie święte, na które wzywać ich będziecie w określonym czasie.<br />W pierwszym miesiącu, czternastego dnia miesiąca, o zmierzchu, jest Pascha dla Pana.<br />A piętnastego dnia tego miesiąca jest Święto Przaśników dla Pana – przez siedem dni będziecie jedli tylko przaśne chleby.<br />Pierwszego dnia będzie dla was zwołanie święte: nie będziecie wykonywać żadnej pracy.<br />Przez siedem dni będziecie składali w ofierze dla Pana ofiarę spalaną, siódmego dnia będzie święte zwołanie, nie będziecie w tym dniu wykonywać żadnej pracy».<br />Potem Pan powiedział do Mojżesza:<br />«Przemów do Izraelitów i powiedz im: Kiedy wejdziecie do ziemi, którą Ja wam dam, i zbierzecie plon, przyniesiecie kapłanowi snop jako pierwociny waszego plonu.<br />On dokona gestu kołysania snopa przed Panem, aby był przez Niego łaskawie przyjęty. Wykona nim gest kołysania w następnym dniu po szabacie.<br />I odliczycie sobie od dnia po szabacie, od dnia, w którym przyniesiecie snopy, aby wykonano nimi gest kołysania, siedem pełnych tygodni,<br />aż do dnia po siódmym szabacie odliczycie pięćdziesiąt dni i wtedy złożycie nową ofiarę pokarmową dla Pana.<br />Dziesiątego dnia siódmego miesiąca jest Dzień Przebłagania. Będzie to dla was zwołanie święte. Będziecie pościć i będziecie składać Panu ofiary spalane.<br />Piętnastego dnia tego siódmego miesiąca jest Święto Namiotów przez siedem dni dla Pana.<br />Pierwszego dnia jest zwołanie święte: nie będziecie wykonywać żadnej pracy.<br />Przez siedem dni będziecie składać ofiary spalane dla Pana. Ósmego dnia będzie dla was zwołanie święte i złożycie ofiarę spalaną dla Pana. To jest uroczyste zgromadzenie. Nie będziecie wykonywać w tym dniu żadnej pracy.<br />To są czasy święte dla Pana, na które będziecie dokonywać świętego zwołania, aby składać ofiarę spalaną dla Pana: ofiarę całopalną, ofiarę pokarmową, ofiarę krwawą i ofiarę płynną, każdego dnia to, co jest na ten dzień przeznaczone».</p><h3>Księga Psalmów - 81(80),3-4.5-6ab.10-11ab.</h3><p>Zacznijcie śpiewać i w bęben uderzcie, <br />w cytrę słodko dźwięczącą i lirę.  <br />Zadmijcie w róg w czas nowiu, <br />w czas pełni, w nasz dzień uroczysty.<br />Bo tak ustanowiono w Izraelu, <br />według przykazania Boga Jakuba.<br />Ustanowił to prawo dla Józefa,<br />gdy wyruszał przeciw ziemi egipskiej.<br />Nie będziesz miał obcego boga, <br />cudzemu bogu nie będziesz się kłaniał.<br />Ja jestem Panem, Bogiem twoim,<br />który cię wywiódł z ziemi egipskiej.</p><h3>Ewangelia wg św. Mateusza - 13,54-58.</h3><p>Jezus, przyszedłszy do swego miasta rodzinnego, nauczał ich w synagodze, tak że byli zdumieni i pytali: «Skąd u Niego ta mądrość i cuda?<br />Czyż nie jest On synem cieśli? Czy Jego Matce nie jest na imię Mariam, a Jego braciom Jakub, Józef, Szymon i Juda?<br />Także Jego siostry czy nie żyją wszystkie u nas? Skądże więc ma to wszystko?»<br />I powątpiewali o Nim. A Jezus rzekł do nich: «Tylko w swojej ojczyźnie i w swoim domu może być prorok lekceważony».<br />I niewiele zdziałał tam cudów, z powodu ich niedowiarstwa.</p><hr /><h3>Św. Piotr Chryzolog ()</h3><h3>Śwśw. Abdon i Sennen (męczennicy (+ III w.))</h3>"
	}, {
		"id": "31",
		"imagen": "Sobota",
		"contenido": "<h3>Księga Kapłańska - 25,1.8-17.</h3><p>Pan powiedział do Mojżesza na górze Synaj:<br />\"Policzysz sobie siedem lat szabatowych, to jest siedem razy po siedem lat, tak że czas siedmiu lat szabatowych będzie obejmował czterdzieści dziewięć lat.<br />Dziesiątego dnia siódmego miesiąca zadmiesz w róg. W Dniu Przebłagania zadmiecie w róg w całej waszej ziemi.<br />Będziecie święcić pięćdziesiąty rok, obwieścicie wyzwolenie w kraju dla wszystkich jego mieszkańców. Będzie to dla was jubileusz – każdy z was powróci do swej własności i każdy powróci do swego rodu.<br />Cały ten rok pięćdziesiąty będzie dla was rokiem jubileuszowym – nie będziecie siać, nie będziecie żąć tego, co urośnie, nie będziecie zbierać nieobciętych winogron,<br />bo to będzie dla was jubileusz, to będzie dla was rzecz święta. Wolno wam jednak będzie jeść to, co urośnie na polu.<br />W tym roku jubileuszowym każdy powróci do swej własności.<br />Kiedy więc będziecie sprzedawać coś bliźniemu albo kupować coś od bliźniego, nie wyrządzajcie krzywdy jeden drugiemu.<br />Ale odpowiednio do liczby lat, które upłynęły od jubileuszu, będziesz kupował od bliźniego, a on sprzeda tobie odpowiednio do liczby lat plonów.<br />Im więcej lat pozostaje do jubileuszu, tym większą cenę zapłacisz, im mniej lat pozostaje, tym mniejszą cenę zapłacisz, bo ilość plonów on ci sprzedaje.<br />Nie będziecie wyrządzać krzywdy jeden drugiemu. Będziesz się bał Boga twego, bo Ja jestem Pan, Bóg wasz!\"</p><h3>Księga Psalmów - 67(66),2-3.5.7-8.</h3><p>Niech Bóg się zmiłuje nad nami i nam błogosławi,  <br />niech nam ukaże pogodne oblicze.<br />Aby na ziemi znano Jego drogę, <br />Jego zbawienie wśród wszystkich narodów.<br />Niech się narody cieszą i weselą, <br />bo rządzisz ludami sprawiedliwie, <br />i kierujesz narodami na ziemi.<br />Ziemia wydała swój owoc; <br />Bóg, nasz Bóg nam pobłogosławił.<br />Niechaj nam Bóg błogosławi, <br />i niech cześć Mu oddają wszystkie krańce ziemi.</p><h3>Ewangelia wg św. Mateusza - 14,1-12.</h3><p>W owym czasie doszła do uszu tetrarchy Heroda wieść o Jezusie.<br />I rzekł do swych dworzan: «To Jan Chrzciciel. On powstał z martwych i dlatego moce cudotwórcze w nim działają».<br />Herod bowiem kazał pochwycić Jana i związanego wtrącić do więzienia z powodu Herodiady, żony brata jego, Filipa.<br />Jan bowiem upomniał go: «Nie wolno ci jej trzymać».<br />Chętnie też byłby go zgładził, bał się jednak ludu, ponieważ miano go za proroka.<br />Otóż, kiedy obchodzono urodziny Heroda, tańczyła wobec gości córka Herodiady i spodobała się Herodowi.<br />Zatem pod przysięgą obiecał jej dać wszystko, o cokolwiek poprosi.<br />A ona przedtem już podmówiona przez swą matkę, powiedziała: „Daj mi tu na misie głowę Jana Chrzciciela!”<br />Zasmucił się król. Lecz przez wzgląd na przysięgę i na współbiesiadników kazał jej dać.<br />Posławszy więc kata, kazał ściąć Jana w więzieniu.<br />Przyniesiono głowę jego na misie i dano dziewczynie, a ona zaniosła ją swojej matce.<br />Uczniowie zaś Jana przyszli, zabrali jego ciało i pogrzebali je; potem poszli i donieśli o tym Jezusowi.</p><hr /><h3>Św. Ignacy z Loyoli ()</h3><h3>Św. Leopold Mendic z Castelnovo (+ 1942) ()</h3>"
	}]
}
