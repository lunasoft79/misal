{
	"data": [{
		"id": "1",
		"imagen": "Poniedziałek",
		"contenido": "<h3>Apokalipsa św. Jana - 7,2-4.9-14.</h3><p>Ja, Jan, ujrzałem innego anioła, wstępującego od wschodu słońca, mającego pieczęć Boga żywego. Zawołał on donośnym głosem do czterech aniołów, którym dano moc wyrządzić szkodę ziemi i morzu:<br />«Nie wyrządzajcie szkody ziemi ni morzu, ni drzewom, aż opieczętujemy na czołach sługi Boga naszego».<br />I usłyszałem liczbę opieczętowanych: sto czterdzieści cztery tysiące opieczętowanych ze wszystkich pokoleń synów Izraela:<br />Potem ujrzałem: a oto wielki tłum, którego nie mógł nikt policzyć, z każdego narodu i wszystkich pokoleń, ludów i języków, stojący przed tronem i przed Barankiem. Odziani są w białe szaty, a w ręku ich palmy.<br />I głosem donośnym tak wołają: «Zbawienie u Boga naszego, Zasiadającego na tronie i u Baranka».<br />A wszyscy aniołowie stanęli wokół tronu i Starców, i czworga Zwierząt, i na oblicza swe padli przed tronem, i pokłon oddali Bogu,<br />mówiąc: «Amen. Błogosławieństwo i chwała, i mądrość, i dziękczynienie, i cześć, i moc, i potęga Bogu naszemu na wieki wieków! Amen».<br />A jeden ze Starców odezwał się do mnie tymi słowami: «Ci przyodziani w białe szaty kim są i skąd przybyli?»<br />I powiedziałem do niego: «Panie, ty wiesz». I rzekł do mnie: «To ci, którzy przychodzą z wielkiego ucisku i opłukali swe szaty, i wybielili je we krwi Baranka».</p><h3>Księga Psalmów - 24(23),1-2.3-4ab.5-6.</h3><p>Do Pana należy ziemia i wszystko, co ją napełnia, <br />świat cały i jego mieszkańcy.<br />Albowiem On go na morzach osadził <br />i utwierdził ponad rzekami.<br />Kto wstąpi na górę Pana, <br />kto stanie w Jego świętym miejscu?<br />Człowiek rąk nieskalanych i czystego serca,<br />którego dusza nie lgnęła do marności.<br />On otrzyma błogosławieństwo od Pana<br />i zapłatę od Boga, swego Zbawcy.<br />Oto pokolenie tych, którzy Go szukają, <br />którzy szukają oblicza Boga Jakuba.</p><h3>Pierwszy list św. Jana - 3,1-3.</h3><p>Najmilsi: Popatrzcie, jaką miłością obdarzył nas Ojciec: zostaliśmy nazwani dziećmi Bożymi: i rzeczywiście nimi jesteśmy. Świat zaś dlatego nas nie zna, że nie poznał Jego.<br />Umiłowani, obecnie jesteśmy dziećmi Bożymi, ale jeszcze się nie ujawniło, czym będziemy. Wiemy, że gdy się objawi, będziemy do Niego podobni, bo ujrzymy Go takim, jakim jest.<br />Każdy zaś, kto pokłada w Nim tę nadzieję, uświęca się podobnie jak On jest święty.</p><h3>Ewangelia wg św. Mateusza - 5,1-12a.</h3><p>Jezus, widząc tłumy, wyszedł na górę. A gdy usiadł, przystąpili do Niego Jego uczniowie.<br />Wtedy otworzył usta i nauczał ich tymi słowami:<br />«Błogosławieni ubodzy w duchu, albowiem do nich należy królestwo niebieskie.<br />Błogosławieni, którzy się smucą, albowiem oni będą pocieszeni.<br />Błogosławieni cisi, albowiem oni na własność posiądą ziemię.<br />Błogosławieni, którzy łakną i pragną sprawiedliwości, albowiem oni będą nasyceni.<br />Błogosławieni miłosierni, albowiem oni miłosierdzia dostąpią.<br />Błogosławieni czystego serca, albowiem oni Boga oglądać będą.<br />Błogosławieni, którzy wprowadzają pokój, albowiem oni będą nazwani synami Bożymi.<br />Błogosławieni, którzy cierpią prześladowanie dla sprawiedliwości, albowiem do nich należy królestwo niebieskie.<br />Błogosławieni jesteście, gdy ludzie wam urągają i prześladują was, i gdy z mego powodu mówią kłamliwie wszystko złe o was.<br />Cieszcie się i radujcie, albowiem wasza nagroda wielka jest w niebie».</p><hr /><h3>Św. Wigor (biskup (+ VI w.))</h3><h3>Bł. Rajner z Arezzo (zakonnik (+ 1304))</h3>"
	}, {
		"id": "2",
		"imagen": "Wtorek",
		"contenido": "<h3>Księga Mądrości - 3,1-9.</h3><p>Dusze sprawiedliwych są w ręku Boga i nie dosięgnie ich męka.<br />Zdało się oczom głupich, że pomarli, zgon ich poczytano za nieszczęście<br />i odejście od nas za unicestwienie, a oni trwają w pokoju.<br />Choć nawet w ludzkim rozumieniu doznali kaźni, nadzieja ich pełna jest nieśmiertelności.<br />Po nieznacznym skarceniu dostąpią dóbr wielkich, Bóg ich bowiem doświadczył i znalazł ich godnymi siebie.<br />Doświadczył ich jak złoto w tyglu i przyjął ich jak całopalną ofiarę.<br />W dzień nawiedzenia ich przez Boga zajaśnieją i rozbiegną się jak iskry po ściernisku.<br />Będą sądzić ludy, zapanują nad narodami, a Pan królować będzie nad nimi na wieki.<br />Ci, którzy Mu zaufali, zrozumieją prawdę, wierni w miłości będą przy Nim trwali: łaska bowiem i miłosierdzie dla Jego wybranych.</p><h3>Księga Psalmów - 27(26),1.4.7.8.9.13-14.</h3><p>Pan moim światłem i zbawieniem moim, <br />kogo miałbym się lękać?  <br />Pan obrońcą mego życia, <br />przed kim miałbym czuć trwogę?<br />O jedno tylko proszę Pana i o to zabiegam, <br />żebym mógł zawsze przebywać w Jego domu <br />po wszystkie dni mego życia; <br />abym kosztował słodyczy Pana, <br />stale się radował Jego świątynią.<br />Usłysz, o Panie, kiedy głośno wołam,  <br />zmiłuj się nade mną i wysłuchaj mnie.<br />Będę szukał oblicza Twego, Panie.<br />Nie zakrywaj przede mną swojej twarzy.<br />Wierzę, że będę oglądał dobra Pana <br />w krainie żyjących.<br />Oczekuj Pana, bądź mężny, <br />nabierz odwagi i oczekuj Pana.</p><h3>List do Rzymian - 6,3-9.</h3><p>Bracia: My wszyscy, którzy otrzymaliśmy chrzest zanurzający w Chrystusa Jezusa, zostaliśmy zanurzeni w Jego śmierć.<br />Zatem przez chrzest zanurzający nas w śmierć zostaliśmy razem z Nim pogrzebani po to, abyśmy i my postępowali w nowym życiu – jak Chrystus powstał z martwych dzięki chwale Ojca.<br />Jeżeli bowiem przez śmierć, podobną do Jego śmierci, zostaliśmy z Nim złączeni w jedno, to tak samo będziemy z Nim złączeni w jedno przez podobne zmartwychwstanie.<br />To wiedzcie, że dla zniszczenia grzesznego ciała dawny nasz człowiek został razem z Nim ukrzyżowany po to, byśmy już więcej nie byli w niewoli grzechu.<br />Kto bowiem umarł, został wyzwolony z grzechu.<br />Otóż, jeżeli umarliśmy razem z Chrystusem, wierzymy, że z Nim również żyć będziemy,<br />wiedząc, że Chrystus, powstawszy z martwych, już więcej nie umiera, śmierć nad Nim nie ma już władzy.</p><h3>Ewangelia wg św. Jana - 14,1-6.</h3><p>Jezus powiedział do swoich uczniów: «Niech się nie trwoży serce wasze. Wierzycie w Boga? I we Mnie wierzcie!<br />W domu Ojca mego jest mieszkań wiele. Gdyby tak nie było, to bym wam powiedział. Idę przecież przygotować wam miejsce.<br />A gdy odejdę i przygotuję wam miejsce, przyjdę powtórnie i zabiorę was do siebie, abyście i wy byli tam, gdzie Ja jestem.<br />Znacie drogę, dokąd Ja idę».<br />Odezwał się do Niego Tomasz: «Panie, nie wiemy, dokąd idziesz. Jak więc możemy znać drogę?»<br />Odpowiedział mu Jezus: «Ja jestem drogą i prawdą, i życiem. Nikt nie przychodzi do Ojca inaczej jak tylko przeze Mnie».</p><hr /><h3>Św. Malachiasz ()</h3><h3>Śwśw. Karteriusz (Styriak, Tobiasz, Eudoksjusz, Agapius, męczennicy (+ IV w.))</h3>"
	}, {
		"id": "3",
		"imagen": "Środa",
		"contenido": "<h3>List do Rzymian - 13,8-10.</h3><p>Bracia: Nikomu nie bądźcie nic dłużni poza wzajemną miłością. Kto bowiem miłuje bliźniego, wypełnił Prawo.<br />Albowiem przykazania: «Nie cudzołóż, nie zabijaj, nie kradnij, nie pożądaj» i wszystkie inne – streszczają się w tym nakazie: «Miłuj bliźniego swego jak siebie samego!»<br />Miłość nie wyrządza zła bliźniemu. Przeto miłość jest doskonałym wypełnieniem Prawa.</p><h3>Księga Psalmów - 112(111),1-2.4-5.9.</h3><p>Błogosławiony człowiek, który służy Panu <br />i wielką radość znajduje w Jego przykazaniach.<br />Potomstwo jego będzie potężne na ziemi, <br />dostąpi błogosławieństwa pokolenie prawych.<br />On wschodzi w ciemnościach jak światło dla prawych, <br />łagodny, miłosierny i sprawiedliwy.<br />Dobrze się wiedzie człowiekowi, który z litości pożycza, <br />i swymi sprawami zarządza uczciwie.<br />Rozdaje i obdarza ubogich, <br />jego sprawiedliwość będzie trwała zawsze, <br />wywyższona z chwałą <br />będzie jego potęga.</p><h3>Ewangelia wg św. Łukasza - 14,25-33.</h3><p>Wielkie tłumy szły z Jezusem. On odwrócił się i rzekł do nich:<br />«Jeśli kto przychodzi do Mnie, a nie ma w nienawiści swego ojca i matki, żony i dzieci, braci i sióstr, nadto i siebie samego, nie może być moim uczniem.<br />Kto nie nosi swego krzyża, a idzie za Mną, ten nie może być moim uczniem.<br />Bo któż z was, chcąc zbudować wieżę, nie usiądzie wpierw i nie oblicza wydatków, czy ma na wykończenie?<br />Inaczej, gdyby położył fundament, a nie zdołałby wykończyć, wszyscy, patrząc na to, zaczęliby drwić z niego:<br />„Ten człowiek zaczął budować, a nie zdołał wykończyć”.<br />Albo jaki król, mając wyruszyć, aby stoczyć bitwę z drugim królem, nie usiądzie wpierw i nie rozważy, czy w dziesięć tysięcy ludzi może stawić czoło temu, który z dwudziestu tysiącami nadciąga przeciw niemu?<br />Jeśli nie, wyprawia poselstwo, gdy tamten jest jeszcze daleko, i prosi o warunki pokoju.<br />Tak więc nikt z was, kto nie wyrzeka się wszystkiego, co posiada, nie może być moim uczniem».</p><hr /><h3>Św. Marcin de Porres ()</h3><h3>Św. Hubert (biskup (+ 727))</h3>"
	}, {
		"id": "4",
		"imagen": "Czwartek",
		"contenido": "<h3>List do Rzymian - 14,7-12.</h3><p>Bracia: Nikt z nas nie żyje dla siebie i nikt nie umiera dla siebie:<br />jeżeli bowiem żyjemy, żyjemy dla Pana; jeżeli zaś umieramy, umieramy dla Pana. I w życiu więc i w śmierci należymy do Pana.<br />Po to bowiem Chrystus umarł i powrócił do życia, by zapanować tak nad umarłymi, jak nad żywymi.<br />Dlaczego więc ty potępiasz swego brata? Albo dlaczego gardzisz swoim bratem? Wszyscy przecież staniemy przed trybunałem Boga.<br />Napisane jest bowiem: \"Na moje życie, mówi Pan, przede Mną klęknie wszelkie kolano, a każdy język wielbić będzie Boga\".<br />Tak więc każdy z nas o sobie samym zda sprawę Bogu.</p><h3>Księga Psalmów - 27(26),1.4.13-14.</h3><p>Pan moim światłem i zbawieniem moim, <br />kogo miałbym się lękać?  <br />Pan obrońcą mego życia, <br />przed kim miałbym czuć trwogę?<br />O jedno tylko proszę Pana i o to zabiegam, <br />żebym mógł zawsze przebywać w Jego domu <br />po wszystkie dni mego życia; <br />abym kosztował słodyczy Pana, <br />stale się radował Jego świątynią.<br />Wierzę, że będę oglądał dobra Pana <br />w krainie żyjących.<br />Oczekuj Pana, bądź mężny, <br />nabierz odwagi i oczekuj Pana.</p><h3>Ewangelia wg św. Łukasza - 15,1-10.</h3><p>W owym czasie przybliżali się do Jezusa wszyscy celnicy i grzesznicy, aby Go słuchać.<br />Na to szemrali faryzeusze i uczeni w Piśmie: «Ten przyjmuje grzeszników i jada z nimi».<br />Opowiedział im wtedy następującą przypowieść:<br />«Któż z was, gdy ma sto owiec, a zgubi jedną z nich, nie zostawia dziewięćdziesięciu dziewięciu na pustyni i nie idzie za zgubioną, aż ją znajdzie?<br />A gdy ją znajdzie, bierze z radością na ramiona<br />i wraca do domu; sprasza przyjaciół i sąsiadów i mówi im: „Cieszcie się ze mną, bo znalazłem owcę, która mi zginęła”.<br />Powiadam wam: Tak samo w niebie większa będzie radość z jednego grzesznika, który się nawraca, niż z dziewięćdziesięciu dziewięciu sprawiedliwych, którzy nie potrzebują nawrócenia».<br />Albo jeśli jakaś kobieta, mając dziesięć drachm, zgubi jedną drachmę, czyż nie zapala światła, nie wymiata domu i nie szuka starannie, aż ją znajdzie?<br />A znalazłszy ją, sprasza przyjaciółki i sąsiadki i mówi: „Cieszcie się ze mną, bo znalazłam drachmę, którą zgubiłam”.<br />Tak samo, powiadam wam, radość nastaje u aniołów Bożych z jednego grzesznika, który się nawraca».</p><hr /><h3>Św. Karol Boromeusz ()</h3><h3>Św. Pierius (kapłan (+ IV w.))</h3>"
	}, {
		"id": "5",
		"imagen": "Piątek",
		"contenido": "<h3>List do Rzymian - 15,14-21.</h3><p>Bracia, jestem co do was przekonany, że pełni jesteście szlachetnych uczuć, ubogaceni wszelką wiedzą, zdolni do udzielania sobie wzajemnie upomnień.<br />A może niekiedy w liście tym zbyt śmiało się wyraziłem jako ten, który wam pewne sprawy stara się przypomnieć – na mocy danej mi przez Boga łaski.<br />Dzięki niej jestem z urzędu sługą Chrystusa Jezusa wobec pogan sprawującym świętą czynność głoszenia Ewangelii Bożej po to, by poganie stali się ofiarą Bogu przyjemną, uświęconą Duchem Świętym.<br />Jeśli więc mogę się chlubić, to tylko w Chrystusie Jezusie z powodu spraw odnoszących się do Boga.<br />Nie odważę się jednak wspominać niczego poza tym, czego dokonał przeze mnie Chrystus w doprowadzeniu pogan do posłuszeństwa wierze słowem, czynem,<br />mocą znaków i cudów, mocą Ducha Świętego. Oto od Jeruzalem i na całym obszarze aż po Ilirię dopełniłem głoszenia Ewangelii Chrystusa.<br />A poczytywałem sobie za punkt honoru głosić Ewangelię jedynie tam, gdzie imię Chrystusa było jeszcze nieznane, by nie budować na fundamencie położonym przez kogo innego,<br />lecz zgodnie z tym, co napisane:\"Ci, którym o Nim nie mówiono, zobaczą Go, i ci, którzy o Nim nie słyszeli, poznają Go\".</p><h3>Księga Psalmów - 98(97),1.2-3ab.3cd-4.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Pan okazał swoje zbawienie, <br />na oczach pogan objawił swoją sprawiedliwość.<br />Wspomniał na dobroć i na wierność swoją<br />dla domu Izraela.<br />Ujrzały wszystkie krańce ziemi<br />zbawienie Boga naszego.<br />Wołaj z radości na cześć Pana, cała ziemio,  <br />cieszcie się, weselcie i grajcie.</p><h3>Ewangelia wg św. Łukasza - 16,1-8.</h3><p>Jezus powiedział do swoich uczniów: «Pewien bogaty człowiek miał rządcę, którego oskarżono przed nim, że trwoni jego majątek.<br />Przywołał więc go do siebie i rzekł mu: „Cóż to słyszę o tobie? Zdaj sprawę z twego zarządzania, bo już nie będziesz mógł zarządzać”.<br />Na to rządca rzekł sam do siebie: „Co ja pocznę, skoro mój pan odbiera mi zarządzanie? Kopać nie mogę, żebrać się wstydzę.<br />Wiem już, co uczynię, żeby mnie ludzie przyjęli do swoich domów, gdy będę odsunięty od zarządzania”.<br />Przywołał więc do siebie każdego z dłużników swego pana i zapytał pierwszego: „Ile jesteś winien mojemu panu?”<br />Ten odpowiedział: „Sto beczek oliwy”. On mu rzekł: „Weź swoje zobowiązanie, siadaj prędko i napisz: pięćdziesiąt”.<br />Następnie pytał drugiego: „A ty ile jesteś winien?” Ten odrzekł: „Sto korców pszenicy”. Mówi mu: „Weź swoje zobowiązanie i napisz: osiemdziesiąt”.<br />Pan pochwalił nieuczciwego rządcę, że roztropnie postąpił. Bo synowie tego świata roztropniejsi są w stosunkach z ludźmi podobnymi sobie niż synowie światłości».</p><hr /><h3>Śwśw. Elżbieta i Zachariasz (rodzice św. Jana Chrzciciela)</h3><h3>Św. Fibicjus (opat, biskup (+ VI w.))</h3>"
	}, {
		"id": "6",
		"imagen": "Sobota",
		"contenido": "<h3>List do Rzymian - 16,3-9.16.22-27.</h3><p>Bracia: Pozdrówcie współpracowników moich w Chrystusie Jezusie, Pryskę i Akwilę,<br />którzy za moje życie nadstawili swe głowy i którym winienem wdzięczność nie tylko ja sam, ale i wszystkie Kościoły nawróconych pogan.<br />Pozdrówcie także Kościół, który się zbiera w ich domu. Pozdrówcie mojego umiłowanego Epeneta, który należy do pierwocin, złożonych Chrystusowi przez Azję.<br />Pozdrówcie Marię, która poniosła wiele trudów dla waszego dobra.<br />Pozdrówcie Andronika i Juniasa, moich rodaków i współtowarzyszy więzienia, którzy się wyróżniają między apostołami, a którzy przede mną przystali do Chrystusa.<br />Pozdrówcie umiłowanego mego w Panu Ampliata.<br />Pozdrówcie współpracownika naszego w Chrystusie, Urbana, i umiłowanego mego Stachysa.<br />Pozdrówcie wzajemnie jedni drugich pocałunkiem świętym! Pozdrawiają was wszystkie Kościoły Chrystusa.<br />Pozdrawiam was w Panu i ja, Tercjusz, który pisałem ten list.<br />Pozdrawia was Gajus, który jest gospodarzem moim i całego Kościoła.<br />Pozdrawia was Erast, skarbnik miasta, i Kwartus, brat.<br />Temu, który ma moc utwierdzić was zgodnie z Ewangelią i moim głoszeniem Jezusa Chrystusa, zgodnie z objawioną tajemnicą, dla dawnych wieków ukrytą,<br />teraz jednak ujawnioną, a przez pisma prorockie na rozkaz odwiecznego Boga wszystkim narodom obwieszczoną, dla skłonienia ich do posłuszeństwa wierze,<br />Bogu, który jedynie jest mądry, przez Jezusa Chrystusa, niech będzie chwała na wieki wieków! Amen.</p><h3>Księga Psalmów - 145(144),2-3.4-5.10-11.</h3><p>Każdego dnia będę błogosławił Ciebie <br />i na wieki wysławiał Twoje imię.<br />Wielki jest Pan i godzien wielkiej chwały, <br />a wielkość Jego niezgłębiona.<br />Pokolenie pokoleniu głosi Twoje dzieła <br />i zwiastuje Twe potężne czyny.<br />Głoszą wspaniałą chwałę Twego majestatu <br />i rozpowiadają Twe cuda.<br />Niech Cię wielbią, Panie, wszystkie Twoje dzieła <br />i niech Cię błogosławią Twoi wyznawcy.<br />Niech mówią o chwale Twojego królestwa <br />i niech głoszą Twoją potęgę.</p><h3>Ewangelia wg św. Łukasza - 16,9-15.</h3><p>Jezus powiedział do swoich uczniów: «Pozyskujcie sobie przyjaciół niegodziwą mamoną, aby gdy wszystko się skończy, przyjęto was do wiecznych przybytków.<br />Kto w bardzo małej sprawie jest wierny, ten i w wielkiej będzie wierny; a kto w bardzo małej sprawie jest nieuczciwy, ten i w wielkiej nieuczciwy będzie.<br />Jeśli więc w zarządzaniu niegodziwą mamoną nie okazaliście się wierni, to kto wam prawdziwe dobro powierzy?<br />Jeśli w zarządzaniu cudzym dobrem nie okazaliście się wierni, to któż wam da wasze?<br />Żaden sługa nie może dwom panom służyć. Gdyż albo jednego będzie nienawidził, a drugiego miłował; albo z tamtym będzie trzymał, a tym wzgardzi. Nie możecie służyć Bogu i Mamonie!»<br />Słuchali tego wszystkiego chciwi na grosz faryzeusze i podrwiwali sobie z Niego.<br />Powiedział więc do nich: «To wy właśnie wobec ludzi udajecie sprawiedliwych, ale Bóg zna wasze serca. To bowiem, co za wielkie uchodzi między ludźmi, obrzydliwością jest w oczach Bożych».</p><hr /><h3>Św. Kalinik ()</h3><h3>Bł. Józefa Naval Girbes (dziewica)</h3>"
	}, {
		"id": "7",
		"imagen": "Niedziela",
		"contenido": "<h3>Pierwsza Księga Królewska - 17,10-16.</h3><p>Prorok Eliasz poszedł do Sarepty. Kiedy wchodził do bramy tego miasta, pewna wdowa zbierała tam sobie drwa. Więc zawołał ją i powiedział: «Daj mi, proszę, trochę wody w naczyniu, abym się napił».<br />Ona zaś zaraz poszła, aby jej nabrać, ale zawołał na nią i rzekł: «Weź, proszę, dla mnie i kromkę chleba!»<br />Na to odrzekła: «Na życie Pana, twego Boga! Już nie mam pieczywa — tylko garść mąki w dzbanie i trochę oliwy w baryłce. Właśnie zbieram kilka kawałków drewna i kiedy przyjdę, przyrządzę sobie i memu synowi strawę. Zjemy to, a potem pomrzemy».<br />Eliasz zaś jej powiedział: «Nie bój się! Idź, zrób, jak rzekłaś; tylko najpierw zrób z tego mały podpłomyk dla mnie i przynieś mi! A sobie i twemu synowi zrobisz potem.<br />Bo Pan, Bóg Izraela, rzekł tak: Dzban mąki nie wyczerpie się i baryłka oliwy nie opróżni się aż do dnia, w którym Pan spuści deszcz na ziemię».<br />Poszła więc i zrobiła, jak Eliasz powiedział, a potem zjadł on i ona oraz jej syn, i tak było co dzień.<br />Dzban mąki nie wyczerpał się i baryłka oliwy nie opróżniła się według obietnicy, którą Pan wypowiedział przez Eliasza.</p><h3>Księga Psalmów - 146(145),7.8-9a.9bc-10.</h3><p>Bóg wiary dochowuje na wieki, <br />uciśnionym wymierza sprawiedliwość, <br />chlebem karmi głodnych, <br />wypuszcza na wolność uwięzionych.<br />Pan przywraca wzrok ociemniałym, <br />Pan dźwiga poniżonych, <br />Pan kocha sprawiedliwych,<br />Pan strzeże przybyszów.<br />Ochrania sierotę i wdowę,<br />lecz występnych kieruje na bezdroża.<br />Pan króluje na wieki,<br />Bóg twój, Syjonie, przez pokolenia.</p><h3>List do Hebrajczyków - 9,24-28.</h3><p>Chrystus wszedł nie do świątyni, zbudowanej rękami ludzkimi, będącej odbiciem prawdziwej świątyni, ale do samego nieba, aby teraz wstawiać się za nami przed obliczem Boga,<br />ani nie po to, aby się wielekroć sam miał ofiarować, jak arcykapłan, który co roku wchodzi do świątyni z krwią cudzą,<br />gdyż w takim przypadku musiałby cierpieć wiele razy od stworzenia świata. A tymczasem raz jeden ukazał się teraz na końcu wieków, aby zgładzić grzech przez ofiarę z samego siebie.<br />A jak postanowione ludziom raz umrzeć, potem sąd,<br />tak Chrystus raz jeden był ofiarowany dla zgładzenia grzechów wielu, drugi raz ukaże się nie w związku z grzechem, lecz dla zbawienia tych, którzy Go oczekują.</p><h3>Ewangelia wg św. Marka - 12,38-44.</h3><p>Jezus, nauczając rzesze, mówił:<br />«Strzeżcie się uczonych w Piśmie. Z upodobaniem chodzą oni w powłóczystych szatach, lubią pozdrowienia na rynku,<br />pierwsze krzesła w synagogach i zaszczytne miejsca na ucztach.<br />Objadają domy wdów i dla pozoru odprawiają długie modlitwy. Ci tym surowszy dostaną wyrok».<br />Potem usiadł naprzeciw skarbony i przypatrywał się, jak tłum wrzucał drobne pieniądze do skarbony. Wielu bogatych wrzucało wiele.<br />Przyszła też jedna uboga wdowa i wrzuciła dwa pieniążki, czyli jeden grosz.<br />Wtedy przywołał swoich uczniów i rzekł do nich: «Zaprawdę, powiadam wam: Ta uboga wdowa wrzuciła najwięcej ze wszystkich, którzy kładli do skarbony.<br />Wszyscy bowiem wrzucali z tego, co im zbywało; ona zaś ze swego niedostatku wrzuciła wszystko, co miała, całe swe utrzymanie».</p><hr /><h3>Św. Willibrord ()</h3><h3>Św. Engelbert (biskup, męczennik (+ 1225))</h3>"
	}, {
		"id": "8",
		"imagen": "Poniedziałek",
		"contenido": "<h3>Księga Mądrości - 1,1-7.</h3><p>Umiłujcie sprawiedliwość, sędziowie ziemscy! Myślcie o Panu właściwie i szukajcie Go w prostocie serca!<br />Daje się bowiem znaleźć tym, co Go nie wystawiają na próbę, objawia się takim, którym nie brak wiary w Niego.<br />Bo przewrotne myśli oddzielają od Boga, a Moc, gdy ją wystawiają na próbę, karci niemądrych.<br />Mądrość nie wejdzie w duszę przewrotną, nie zamieszka w ciele uwikłanym w grzech.<br />Święty Duch uczący karności ucieknie przed obłudą, odsunie się od niemądrych myśli, wypłoszy Go nadejście nieprawości.<br />Mądrość bowiem jest duchem miłującym ludzi, ale bluźniercy z powodu jego warg nie zostawi bez kary: ponieważ Bóg świadkiem jego nerek, prawdziwym stróżem jego serca, Tym, który słyszy mowę jego języka.<br />Albowiem Duch Pański wypełnił zamieszkaną ziemię, Ten, który ogarnia wszystko, ma znajomość mowy.</p><h3>Księga Psalmów - 139(138),1b-3.4-5.7-8.9-10.</h3><p>Przenikasz i znasz mnie, Panie,<br />Ty wiesz, kiedy siedzę i wstaję. <br />Z daleka spostrzegasz moje myśli,<br />przyglądasz się, jak spoczywam i chodzę,  <br />i znasz moje wszystkie drogi.<br />Zanim słowo znajdzie się na moim języku <br />Ty, Panie, już znasz je w całości.<br />Ty ze wszystkich stron mnie ogarniasz <br />i kładziesz na mnie swą rękę.<br />Gdzie ucieknę przed Duchem Twoim? <br />Gdzie oddalę się od Twego oblicza?<br />Jeśli wstąpię do nieba, Ty tam jesteś, <br />jesteś przy mnie, gdy położę się w Otchłani.<br />Gdybym wziął skrzydła jutrzenki, <br />gdybym zamieszkał na krańcu morza,<br />tam również będzie mnie wiodła Twa ręka <br />i podtrzyma mnie Twoja prawica.</p><h3>Ewangelia wg św. Łukasza - 17,1-6.</h3><p>Jezus powiedział do swoich uczniów: «Niepodobna, żeby nie przyszły zgorszenia; lecz biada temu, przez którego przychodzą.<br />Byłoby lepiej dla niego, gdyby kamień młyński zawieszono mu u szyi i wrzucono go w morze, niż żeby miał być powodem grzechu jednego z tych małych. Uważajcie na siebie!<br />Jeśli brat twój zawini, upomnij go; i jeśli będzie żałował, przebacz mu.<br />I jeśliby siedem razy na dzień zawinił przeciw tobie i siedem razy zwróciłby się do ciebie, mówiąc: \"Żałuję tego\", przebacz mu».<br />Apostołowie prosili Pana: «Dodaj nam wiary».<br />Pan rzekł: «Gdybyście mieli wiarę jak ziarnko gorczycy, powiedzielibyście tej morwie: „Wyrwij się z korzeniem i przesadź się w morze”, a byłaby wam posłuszna.</p><hr /><h3>Św. Godfryd z Amiens ()</h3><h3>Św. Adeodat (papież (+ 618))</h3>"
	}, {
		"id": "9",
		"imagen": "Wtorek",
		"contenido": "<h3>Księga Ezechiela - 47,1-2.8-9.12.</h3><p>Podczas widzenia otrzymanego od Pana zaprowadził mnie anioł z powrotem przed wejście do świątyni, a oto wypływała woda spod progu świątyni w kierunku wschodnim, ponieważ przednia strona świątyni była zwrócona ku wschodowi; a woda płynęła spod prawej strony świątyni na południe od ołtarza.<br />I wyprowadził mnie przez bramę północną, i poza murami powiódł mnie do bramy zewnętrznej, zwróconej ku wschodowi. A oto woda wypływała spod prawej ściany świątyni, na południe od ołtarza.<br />A on rzekł do mnie: «Woda ta płynie na obszar wschodni, wzdłuż stepów, i rozlewa się w wodach słonych, a wtedy wody stają się zdrowe.<br />Wszystkie też istoty żyjące, od których tam się roi, dokądkolwiek potok wpłynie, pozostają przy życiu: będzie tam też niezliczona ilość ryb, bo dokądkolwiek dotrą te wody, wszystko będzie uzdrowione.<br />A nad brzegami potoku mają rosnąć po obu stronach różnego rodzaju drzewa owocowe, których liście nie więdną, których owoce się nie wyczerpują; każdego miesiąca będą rodzić nowe, ponieważ woda dla nich przychodzi z przybytku. Ich owoce będą służyć za pokarm, a ich liście za lekarstwo».</p><h3>Księga Psalmów - 46(45),2-3.5-6.8-9.</h3><p>Bóg jest dla nas ucieczką i siłą: <br />najpewniejszą pomocą w trudnościach.<br />Przeto nie będziemy się bali, choćby zatrzęsła się ziemia <br />i góry zapadły w otchłanie morza.<br />Nurty rzeki rozweselają miasto Boże, <br />najświętszy przybytek Najwyższego.<br />Bóg w nim przebywa, a ono się nie zachwieje,<br />Bóg je wspomoże o świcie.<br />Pan Zastępów jest z nami, <br />Bóg Jakuba jest naszą obroną.<br />Przyjdźcie, zobaczcie dzieła Pana, <br />zdumiewające dzieła, których dokonał na ziemi.</p><h3>Ewangelia wg św. Jana - 2,13-22.</h3><p>Zbliżała się pora Paschy żydowskiej i Jezus przybył do Jerozolimy.<br />W świątyni zastał siedzących za stołami bankierów oraz tych, którzy sprzedawali woły, baranki i gołębie.<br />Wówczas, sporządziwszy sobie bicz ze sznurów, powypędzał wszystkich ze świątyni, także baranki i woły, porozrzucał monety bankierów, a stoły powywracał.<br />Do tych zaś, którzy sprzedawali gołębie, rzekł: «Zabierzcie to stąd i z domu mego Ojca nie róbcie targowiska!»<br />Uczniowie Jego przypomnieli sobie, że napisano: «Gorliwość o dom Twój pochłonie Mnie».<br />W odpowiedzi zaś na to Żydzi rzekli do Niego: «Jakim znakiem wykażesz się wobec nas, skoro takie rzeczy czynisz?»<br />Jezus dał im taką odpowiedź: «Zburzcie tę świątynię, a Ja w trzy dni wzniosę ją na nowo».<br />Powiedzieli do Niego Żydzi: «Czterdzieści sześć lat budowano tę świątynię, a Ty ją wzniesiesz w przeciągu trzech dni?»<br />On zaś mówił o świątyni swego ciała.<br />Gdy zmartwychwstał, przypomnieli sobie uczniowie Jego, że to powiedział, i uwierzyli Pismu i słowu, które wyrzekł Jezus.</p><hr /><h3>Św. Elżbieta od Trójcy Przenajświętszej ()</h3><h3>Śwśw. Sopatra (cesarzówna i Eustolia (+ VI/VII w.))</h3>"
	}, {
		"id": "10",
		"imagen": "Środa",
		"contenido": "<h3>Księga Mądrości - 6,1-11.</h3><p>Słuchajcie, królowie, i zrozumiejcie, nauczcie się, sędziowie ziemskich rubieży!<br />Nakłońcie ucha, wy, co nad wieloma panujecie i chlubicie się mnogością narodów,<br />bo od Pana otrzymaliście władzę, od Najwyższego panowanie: On zbada uczynki wasze i zamysły wasze rozsądzi.<br />Będąc bowiem sługami Jego królestwa, nie sądziliście uczciwie ani prawa nie przestrzegaliście, ani nie poszliście za wolą Boga,<br />przeto groźnie i rychło natrze On na was, będzie bowiem sąd nieubłagany nad panującymi.<br />Najmniejszy doznaje miłosiernego przebaczenia, ale mocarzy czeka mocne dochodzenie.<br />Władca wszechrzeczy nie ulęknie się nikogo ani nie będzie zważał na wielkość. On bowiem stworzył małego i wielkiego i jednakowo o wszystkich się troszczy,<br />ale możnym grozi surowe badanie.<br />Do was więc zwracam się, władcy, byście się nauczyli mądrości i nie upadli.<br />Bo ci, co świętości święcie przestrzegają, dostąpią uświęcenia, a którzy się tego nauczyli, ci znajdą słowa obrony.<br />Pożądajcie więc słów moich, pragnijcie, a znajdziecie naukę.</p><h3>Księga Psalmów - 82(81),3-4.6-7.</h3><p>«Ujmijcie się za sierotą i uciśnionym, <br />oddajcie sprawiedliwość ubogim i nieszczęśliwym.<br />Uwolnijcie uciśnionego i nędzarza,  <br />wyrwijcie go z rąk występnych».<br />Rzekłem: «Jesteście bogami, <br />jesteście wszyscy synami Najwyższego.<br />Lecz wy pomrzecie jak ludzie, <br />poupadacie wszyscy jak książęta».</p><h3>Ewangelia wg św. Łukasza - 17,11-19.</h3><p>Zdarzyło się, że Jezus, zmierzając do Jeruzalem, przechodził przez pogranicze Samarii i Galilei.<br />Gdy wchodzili do pewnej wsi, wyszło naprzeciw Niego dziesięciu trędowatych. Zatrzymali się z daleka<br />i głośno zawołali: «Jezusie, Mistrzu, ulituj się nad nami!»<br />Na ich widok rzekł do nich: «Idźcie, pokażcie się kapłanom!» A gdy szli, zostali oczyszczeni.<br />Wtedy jeden z nich widząc, że jest uzdrowiony, wrócił chwaląc Boga donośnym głosem,<br />padł na twarz u Jego nóg i dziękował Mu. A był to Samarytanin.<br />Jezus zaś rzekł: «Czy nie dziesięciu zostało oczyszczonych? Gdzie jest dziewięciu?<br />Czy się nie znalazł nikt, kto by wrócił i oddał chwałę Bogu, tylko ten cudzoziemiec?»<br />Do niego zaś rzekł: «Wstań, idź, twoja wiara cię uzdrowiła».</p><hr /><h3>Św. Leon Wielki ()</h3><h3>Św. Monitor (biskup (+ V w.))</h3>"
	}, {
		"id": "11",
		"imagen": "Czwartek",
		"contenido": "<h3>Księga Mądrości - 7,22-30.8,1.</h3><p>Jest w Mądrości duch rozumny, święty, jedyny, wieloraki, subtelny, rączy, przenikliwy, nieskalany, jasny, niezadający bólu, miłujący dobro, bystry,<br />niepowstrzymany, dobroczynny, miłujący ludzi, mocny, niezawodny, beztroski, wszechmogący i wszystkowidzący, przenikający wszelkie duchy rozumne, czyste i najsubtelniejsze.<br />Mądrość bowiem jest ruchliwsza od wszelkiego ruchu i przez wszystko przechodzi, i przenika dzięki swej czystości.<br />Jest bowiem tchnieniem mocy Bożej i przeczystym wypływem chwały Wszechmocnego, dlatego nic skażonego do niej nie przylgnie.<br />Jest odblaskiem wieczystej światłości, zwierciadłem bez skazy działania Boga, obrazem Jego dobroci.<br />Jedna jest, a wszystko może, pozostając sobą, wszystko odnawia, a przez pokolenia zstępując w dusze święte, kształtuje przyjaciół Bożych i proroków.<br />Bóg bowiem miłuje tylko tego, kto przebywa z Mądrością.<br />Bo ona piękniejsza niż słońce i wszelki gwiazdozbiór. Porównana ze światłością – uzyska pierwszeństwo,<br />po tamtej bowiem nastaje noc, a Mądrości zło nie przemoże.<br />Sięga potężnie od krańca do krańca i włada wszystkim z dobrocią.</p><h3>Księga Psalmów - 119(118),89.90.91.130.135.175.</h3><p>Twoje słowo, Panie, jest wieczne, <br />niezmienne jak niebiosa.<br />Twoja wierność przez pokolenia, <br />umocniłeś ziemię, by trwała.<br />Wszystko trwa do dzisiaj według Twoich wyroków, <br />bo wszelkie rzeczy Ci służą.<br />Poznanie Twoich słów oświeca <br />i naucza niedoświadczonych.<br />Okaż Twemu słudze światłość swego oblicza <br />i naucz mnie Twoich ustaw.<br />Niech żyje moja dusza i niech Ciebie chwali, <br />niech mnie wspierają Twoje wyroki.</p><h3>Ewangelia wg św. Łukasza - 17,20-25.</h3><p>Jezus zapytany przez faryzeuszów, kiedy przyjdzie królestwo Boże, odpowiedział im: «Królestwo Boże nie przyjdzie w sposób dostrzegalny;<br />i nie powiedzą: \"Oto tu jest\" albo: \"Tam\". Oto bowiem królestwo Boże pośród was jest».<br />Do uczniów zaś rzekł: «Przyjdzie czas, kiedy zapragniecie ujrzeć choćby jeden z dni Syna Człowieczego, a nie zobaczycie.<br />Powiedzą wam: \"Oto tam\" lub: \"Oto tu\". Nie chodźcie tam i nie biegnijcie za nimi.<br />Bo jak błyskawica, gdy zabłyśnie, świeci od jednego krańca widnokręgu aż do drugiego, tak będzie z Synem Człowieczym w dniu Jego.<br />Wpierw jednak musi wiele wycierpieć i być odrzuconym przez to pokolenie».</p><hr /><h3>Św. Marcin z Tours ()</h3><h3>Św. Bartłomiej (opat (+ 1055))</h3>"
	}, {
		"id": "12",
		"imagen": "Piątek",
		"contenido": "<h3>Księga Mądrości - 13,1-9.</h3><p>Głupi z natury są wszyscy ludzie, którzy nie poznali Boga; z dóbr widzialnych nie zdołali poznać Tego, który jest, patrząc na dzieła, nie poznali Twórcy,<br />lecz ogień, wiatr, powietrze chyże, gwiazdy dokoła, wodę burzliwą lub światła niebieskie uznali za bóstwa, które rządzą światem.<br />Jeśli urzeczeni ich pięknem wzięli je za bóstwa – winni byli poznać, o ile wspanialszy jest ich Władca, stworzył je bowiem Twórca piękności;<br />a jeśli ich moc i działanie wprawiły ich w podziw – winni byli z nich poznać, o ile jest potężniejszy Ten, kto je uczynił.<br />Bo z wielkości i piękna stworzeń poznaje się przez podobieństwo ich Stwórcę.<br />Ci jednak na mniejszą zasługują naganę, bo wprawdzie błądzą, ale Boga szukają i pragną Go znaleźć.<br />Obracają się wśród Jego dzieł, badają, i ulegają pozorom, bo piękne to, na co patrzą.<br />Ale im także nie można wybaczyć:<br />jeśli się bowiem zdobyli na tyle wiedzy, by móc ogarnąć wszechświat – jakże nie znaleźli rychlej jego Władcy?</p><h3>Księga Psalmów - 19(18),2-3.4-5.</h3><p>Niebiosa głoszą chwałę Boga, <br />dzieło rąk Jego obwieszcza nieboskłon.<br />Dzień opowiada dniowi, <br />noc nocy wiadomość przekazuje.<br />Nie są to słowa ani nie jest to mowa, <br />których by dźwięku nie usłyszano.  <br />Ich głos się rozchodzi na całą ziemię <br />ich słowa aż po krańce świata.  </p><h3>Ewangelia wg św. Łukasza - 17,26-37.</h3><p>Jezus powiedział do swoich uczniów: «Jak działo się za dni Noego, tak będzie również za dni Syna Człowieczego:<br />jedli i pili, żenili się i za mąż wychodziły aż do dnia, kiedy Noe wszedł do arki; nagle przyszedł potop i wygubił wszystkich.<br />Podobnie jak działo się za czasów Lota: jedli i pili, kupowali i sprzedawali, sadzili i budowali,<br />lecz w dniu, kiedy Lot wyszedł z Sodomy, spadł z nieba \"deszcz ognia i siarki\" i wygubił wszystkich;<br />tak samo będzie w dniu, kiedy Syn Człowieczy się objawi.<br />W owym dniu kto będzie na dachu, a jego rzeczy w mieszkaniu, niech nie schodzi, by je zabrać; a kto na polu, niech również nie wraca do siebie.<br />Miejcie w pamięci żonę Lota.<br />Kto będzie się starał zachować swoje życie, straci je; a kto je straci, zachowa je.<br />Powiadam wam: Tej nocy dwóch będzie na jednym posłaniu: jeden będzie wzięty, a drugi zostawiony.<br />Dwie będą razem mleć na żarnach: jedna będzie wzięta, a druga zostawiona».<br />Pytali Go: «Gdzie, Panie?»<br />On im odpowiedział: «Gdzie jest padlina, tam zgromadzą się i sępy».</p><hr /><h3>Św. Jozafat Kuncewicz (biskup i męczennik)</h3><h3>Św. Nil (opat (+ V w.))</h3>"
	}, {
		"id": "13",
		"imagen": "Sobota",
		"contenido": "<h3>Księga Mądrości - 18,14-16.19,6-9.</h3><p>Gdy głęboka cisza zalegała wszystko, a noc w swoim biegu dosięgała połowy,<br />wszechmocne Twe słowo z nieba, z królewskiej stolicy, jak srogi wojownik runęło pośrodku zatraconej ziemi, jako miecz ostry niosąc Twój nieodwołalny rozkaz.<br />I stanąwszy, napełniło wszystko śmiercią; nieba dotykało, a zstąpiło na ziemię.<br />Całe stworzenie znów w swej naturze podlegało przekształceniu, powolne Twoim rozkazom, by dzieci Twe zachować bez szkody.<br />Obłok ocieniający obóz i suchy ląd ujrzano, jak się wynurzał z wody poprzednio stojącej: droga bez przeszkód – Morze Czerwone i pole zielone – z burzliwej głębiny.<br />Przeszli tędy wszyscy, których chroniła Twa ręka, ujrzawszy cuda godne podziwu.<br />Byli jak konie na pastwisku i jak baranki brykali, wielbiąc Ciebie, Panie, który ich wybawiłeś.</p><h3>Księga Psalmów - 105(104),2-3.36-37.42-43.</h3><p>Śpiewajcie i grajcie Mu psalmy, <br />rozsławiajcie wszystkie Jego cuda.<br />Szczyćcie się Jego świętym imieniem, <br />niech się weseli serce szukających Pana.<br />Pobił wszystkich pierworodnych ich kraju, <br />cały kwiat ich potęgi.<br />A lud swój wyprowadził ze srebrem i złotem <br />i nikt nie był słaby w jego pokoleniach.<br />Pamiętał bowiem o swym świętym słowie <br />danym Abrahamowi, swojemu słudze.<br />I wyprowadził swój lud wśród radości, <br />z weselem swoich wybranych.</p><h3>Ewangelia wg św. Łukasza - 18,1-8.</h3><p>Jezus opowiedział swoim uczniom przypowieść o tym, że zawsze powinni modlić się i nie ustawać:<br />«W pewnym mieście żył sędzia, który Boga się nie bał i nie liczył się z ludźmi.<br />W tym samym mieście żyła wdowa, która przychodziła do niego z prośbą: \"Obroń mnie przed moim przeciwnikiem!\"<br />Przez pewien czas nie chciał; lecz potem rzekł do siebie: \"Chociaż Boga się nie boję ani z ludźmi się nie liczę,<br />to jednak, ponieważ naprzykrza mi się ta wdowa, wezmę ją w obronę, żeby nie przychodziła bez końca i nie zadręczała mnie\"».<br />I Pan dodał: «Słuchajcie, co mówi ten niesprawiedliwy sędzia.<br />A Bóg, czyż nie weźmie w obronę swoich wybranych, którzy dniem i nocą wołają do Niego, i czy będzie zwlekał w ich sprawie?<br />Powiadam wam, że prędko weźmie ich w obronę. Czy jednak Syn Człowieczy znajdzie wiarę na ziemi, gdy przyjdzie?»</p><hr /><h3>Śwśw. Benedykt (Jan, Mateusz, Izaak i Krystyn, pierwsi męczennicy Polski)</h3><h3>Bł. Kalikst Caravario (kapłan, męczennik (+ 1930))</h3>"
	}, {
		"id": "14",
		"imagen": "Niedziela",
		"contenido": "<h3>Księga Daniela - 12,1-3.</h3><p>W owych czasach wystąpi Michał, wielki książę, który jest opiekunem dzieci twojego narodu. Wtedy nastąpi okres ucisku, jakiego nie było, odkąd narody powstały, aż do chwili obecnej. W tym czasie naród twój dostąpi zbawienia: ci wszyscy, którzy zapisani są w księdze.<br />Wielu zaś, co śpi w prochu ziemi, zbudzi się: jedni do wiecznego życia, drudzy ku hańbie, ku wiecznej odrazie.<br />Mądrzy będą świecić jak blask sklepienia, a ci, którzy nauczyli wielu sprawiedliwości, jak gwiazdy na wieki i na zawsze.</p><h3>Księga Psalmów - 16(15),5.8.9-10.11.</h3><p>Pan moim dziedzictwem i przeznaczeniem,  <br />to On mój los zabezpiecza.<br />Zawsze stawiam sobie Pana przed oczy,  <br />On jest po mojej prawicy, nic mną nie zachwieje.<br />Dlatego się cieszy moje serce i dusza raduje, <br />a ciało moje będzie spoczywać bezpiecznie,<br />bo w kraju zmarłych duszy mej nie zostawisz  <br />i nie dopuścisz, bym pozostał w grobie.<br />Ty ścieżkę życia mi ukażesz,  <br />pełnię Twojej radości <br />i wieczne szczęście  <br />po Twojej prawicy.</p><h3>List do Hebrajczyków - 10,11-14.18.</h3><p>Każdy kapłan Starego Testamentu staje codziennie do wykonywania swej służby i wiele razy składa te same ofiary, które żadną miarą nie mogą zgładzić grzechów.<br />Ten przeciwnie, złożywszy raz na zawsze jedną ofiarę za grzechy, zasiadł po prawicy Boga,<br />oczekując tylko, «aż nieprzyjaciele Jego staną się podnóżkiem pod Jego stopy».<br />Jedną bowiem ofiarą udoskonalił na wieki tych, którzy są uświęcani.<br />Gdzie zaś jest ich odpuszczenie, tam już więcej nie zachodzi potrzeba ofiary za grzechy.</p><h3>Ewangelia wg św. Marka - 13,24-32.</h3><p>Jezus powiedział do swoich uczniów: «W owe dni, po wielkim ucisku, „słońce się zaćmi i księżyc nie da swego blasku.<br />Gwiazdy będą spadać z nieba i moce na niebie” zostaną wstrząśnięte.<br />Wówczas ujrzą Syna Człowieczego, przychodzącego w obłokach z wielką mocą i chwałą.<br />Wtedy pośle On aniołów i „zgromadzi swoich wybranych z czterech stron świata, od krańca ziemi po kraniec nieba”.<br />A od figowca uczcie się przez podobieństwo. Kiedy już jego gałąź nabrzmiewa sokami i wypuszcza liście, poznajecie, że blisko jest lato.<br />Tak i wy, gdy ujrzycie te wydarzenia, wiedzcie, że to blisko jest, u drzwi.<br />Zaprawdę, powiadam wam: Nie przeminie to pokolenie, aż się to wszystko stanie.<br />Niebo i ziemia przeminą, ale słowa moje nie przeminą.<br />Lecz o dniu owym lub godzinie nikt nie wie, ani aniołowie w niebie, ani Syn, tylko Ojciec».</p><hr /><h3>Św. Mikołaj Tavelič ()</h3><h3>Św. Hipacy (biskup (+ IV w.))</h3>"
	}, {
		"id": "15",
		"imagen": "Poniedziałek",
		"contenido": "<h3>Pierwsza Księga Machabejska - 1,10-15.41-43.54-57.62-64.</h3><p>Wyszedł grzeszny korzeń – Antioch Epifanes, syn króla Antiocha. Przebywał on w Rzymie jako zakładnik, a zaczął panować w sto trzydziestym siódmym roku panowania greckiego.<br />W tym to czasie wystąpili spośród Izraela synowie wiarołomni, którzy podburzyli wielu ludzi, mówiąc: «Pójdźmy zawrzeć przymierze z narodami, które mieszkają wokoło nas. Wiele złego bowiem spotkało nas od tego czasu, kiedy się od nich oddaliliśmy».<br />Słowa te w ich mniemaniu uchodziły za dobre.<br />Niektórzy zaś spomiędzy ludu zapalili się do tej sprawy i udali się do króla, a on dał im władzę, żeby wprowadzili pogańskie obyczaje.<br />W Jerozolimie więc wybudowali gimnazjum według pogańskich zwyczajów.<br />Pozbyli się też znaku obrzezania i odpadli od świętego przymierza. Sprzęgli się też z poganami i zaprzedali się im, aby robić to, co złe.<br />Król wydał dekret dla całego państwa: «Wszyscy mają być jednym narodem<br />i niech każdy zarzuci swoje obyczaje». Wszystkie narody przyjęły ten rozkaz królewski,<br />a nawet wielu Izraelitom spodobał się ten kult przez niego nakazany. Składali więc ofiary bożkom i znieważali szabat.<br />W dniu piętnastym miesiąca Kislew sto czterdziestego piątego roku na ołtarzu całopalenia wybudowano ohydę spustoszenia, a w okolicznych miastach judzkich pobudowano także ołtarze –<br />ofiary kadzielne składano nawet przed drzwiami domów i na ulicach.<br />Księgi Prawa, które znaleziono, darto w strzępy i palono w ogniu.<br />Wyrok królewski pozbawiał życia tego, u kogo gdziekolwiek znalazła się Księga Przymierza, albo jeżeli ktoś postępował zgodnie z nakazami Prawa.<br />Wielu jednak spomiędzy Izraelitów postanowiło sobie, że nie będą jeść nieczystych pokarmów, i mocno trzymało się swego postanowienia.<br />Woleli raczej umrzeć, aniżeli skalać się pokarmem i zbezcześcić święte przymierze. Toteż oddali swe życie.<br />Bardzo wielki gniew Boży zawisł nad Izraelem.</p><h3>Księga Psalmów - 119(118),53.61.134.150.155.158.</h3><p>Gniew mnie ogarnia z powodu grzeszników <br />porzucających Twe prawo.<br />Oplotły mię więzy grzeszników, <br />nie zapomniałem o Twoim Prawie.<br />Wyzwól mnie z ludzkiego ucisku, <br />a będę strzegł Twoich postanowień.<br />Zbliżają się niegodziwi moi prześladowcy, <br />dalecy oni od Twojego Prawa.<br />Daleko od występnych jest zbawienie, <br />bo nie dbają o Twoje ustawy.<br />Na widok odstępców wstręt mnie ogarnia, <br />bo słowa Twojego nie strzegą.</p><h3>Ewangelia wg św. Łukasza - 18,35-43.</h3><p>Kiedy Jezus zbliżył się do Jerycha, jakiś niewidomy siedział przy drodze i żebrał.<br />Gdy usłyszał przeciągający tłum, wypytywał się, co to się dzieje.<br />Powiedzieli mu, że Jezus z Nazaretu przechodzi.<br />Wtedy zaczął wołać: «Jezusie, Synu Dawida, ulituj się nade mną!»<br />Ci, co szli na przedzie, nastawali na niego, żeby umilkł. Lecz on jeszcze głośniej wołał: «Jezusie, Synu Dawida, ulituj się nade mną!»<br />Jezus przystanął i kazał przyprowadzić go do siebie. A gdy się zbliżył, zapytał go:<br />«Co chcesz, abym ci uczynił?» On odpowiedział: «Panie, żebym przejrzał».<br />Jezus mu odrzekł: «Przejrzyj, twoja wiara cię uzdrowiła».<br />Natychmiast przejrzał i szedł za Nim, wielbiąc Boga. Także cały lud, który to widział, oddał chwałę Bogu.</p><hr /><h3>Św. Albert Wielki ()</h3><h3>Śwśw. Gurias i Samonas (męczennicy (+ 306))</h3>"
	}, {
		"id": "16",
		"imagen": "Wtorek",
		"contenido": "<h3>Druga Księga Machabejska - 6,18-31.</h3><p>W czasie prześladowań Izraela przez króla Antiocha Eleazar, jeden z pierwszych uczonych w Piśmie, mąż już w podeszłym wieku, o bardzo szlachetnej powierzchowności, był przymuszany do otwarcia ust i jedzenia wieprzowiny.<br />On jednak wybierając raczej chwalebną śmierć aniżeli godne pogardy życie, dobrowolnie szedł na miejsce kaźni,<br />a wypluł mięso, jak powinni postąpić ci, którzy mają odwagę odrzucić to, czego nie wolno jeść nawet przez miłość do życia.<br />Ci, którzy byli wyznaczeni do tej bezbożnej ofiarnej uczty, ze względu na bardzo dawną znajomość z tym mężem, wzięli go na stronę i prosili, aby zjadł przyniesione przez nich i przygotowane mięso, które wolno mu jeść. Niech udaje tylko, że je to, co jest nakazane przez króla, mianowicie mięso z ofiary pogańskiej.<br />Tak postępując uniknie śmierci, a ze względu na dawną z nimi przyjaźń skorzysta z miłosierdzia.<br />On jednak powziął szlachetne postanowienie, godne jego wieku, powagi jego starości, okrytych zasługą siwych włosów i postępowania doskonałego od dzieciństwa, przede wszystkim zaś świętego i od Boga pochodzącego prawodawstwa. Dał im jasną odpowiedź mówiąc, aby go zaraz posłali do Hadesu.<br />«Udawanie bowiem nie przystoi naszemu wiekowi. Wielu młodych byłoby przekonanych, że Eleazar, który już ma dziewięćdziesiąt lat, przyjął pogańskie obyczaje.<br />Oni to przez moje udawanie, i to dla ocalenia maleńkiej resztki życia, przeze mnie byliby wprowadzeni w błąd, ja zaś hańbą i wstydem okryłbym swoją starość.<br />Jeżeli bowiem teraz uniknę ludzkiej kary, to z rąk Wszechmocnego ani żywy, ani umarły nie umknę.<br />Dlatego jeżeli mężnie teraz zakończę życie, okażę się godny swojej starości,<br />młodym zaś pozostawię rzetelny przykład ochotnej i wspaniałomyślnej śmierci za godne czci i święte prawa». To powiedziawszy, natychmiast wszedł na miejsce kaźni.<br />Ci, którzy go przyprowadzili, na skutek wypowiedzianych przez niego słów zamienili miłosierdzie na surowość, sądzili bowiem, że one były szaleństwem.<br />Mając już pod ciosami umrzeć, westchnął i powiedział: «Panu, który ma świętą wiedzę, jest jawne to, że mogłem uniknąć śmierci. Jako biczowany ponoszę wprawdzie boleść na ciele, dusza jednak cierpi to z radością, gdyż Jego się boję».<br />W ten sposób więc zakończył życie, a swoją śmiercią zostawił nie tylko dla młodzieży, lecz także dla większości narodu przykład szlachetnej odwagi i pomnik cnoty.</p><h3>Księga Psalmów - 3,2-3.4-5.6-7.</h3><p>Panie, jak liczni są moi prześladowcy, <br />jak wielu przeciw mnie powstaje.<br />Mnóstwo jest tych, którzy mówią o mnie: <br />„Nie znajdzie on w Bogu zbawienia”.<br />Ty zaś, Panie, tarczą moją jesteś i chwałą, <br />Ty moją głowę podnosisz.<br />Głośno wołam do Pana, <br />a On mi odpowiada ze świętej swej góry.<br />Kładę się, zasypiam i znowu się budzę, <br />ponieważ Pan mnie wspomaga.<br />I nie ulęknę się wcale tysięcy ludzi, <br />którzy zewsząd na mnie nastają.</p><h3>Ewangelia wg św. Łukasza - 19,1-10.</h3><p>Jezus wszedł do Jerycha i przechodził przez miasto.<br />A pewien człowiek, imieniem Zacheusz, który był zwierzchnikiem celników i był bardzo bogaty,<br />chciał koniecznie zobaczyć Jezusa, któż to jest, ale sam nie mógł z powodu tłumu, gdyż był niskiego wzrostu.<br />Pobiegł więc naprzód i wspiął się na sykomorę, aby móc Go ujrzeć, tamtędy bowiem miał przechodzić.<br />Gdy Jezus przyszedł na to miejsce, spojrzał w górę i rzekł do niego: «Zacheuszu, zejdź prędko, albowiem dziś muszę się zatrzymać w twoim domu».<br />Zeszedł więc z pośpiechem i przyjął Go rozradowany.<br />A wszyscy, widząc to, szemrali: «Do grzesznika poszedł w gościnę».<br />Lecz Zacheusz stanął i rzekł do Pana: «Panie, oto połowę mego majątku daję ubogim, a jeśli kogoś w czym skrzywdziłem, zwracam poczwórnie».<br />Na to Jezus rzekł do niego: «Dziś zbawienie stało się udziałem tego domu, gdyż i on jest synem Abrahama.<br />Albowiem Syn Człowieczy przyszedł szukać i zbawić to, co zginęło».</p><hr /><h3>Św. Gertruda Wielka ()</h3><h3>Św. Eucheriusz (biskup (+ 449))</h3>"
	}, {
		"id": "17",
		"imagen": "Środa",
		"contenido": "<h3>Druga Księga Machabejska - 7,1.20-31.</h3><p>Siedmiu braci razem z matką zostało schwytanych. Bito ich biczami i rzemieniami, gdyż król chciał ich zmusić, aby skosztowali wieprzowiny zakazanej przez Prawo.<br />Przede wszystkim zaś godna podziwu i trwałej pamięci była matka. Przyglądała się ona w ciągu jednego dnia śmierci siedmiu synów i zniosła to mężnie. Nadzieję bowiem pokładała w Panu.<br />Pełna szlachetnych myśli, zagrzewając swoje kobiece usposobienie męską odwagą, każdego z nich upominała w ojczystym języku. Mówiła do nich:<br />«Nie wiem, w jaki sposób znaleźliście się w moim łonie, nie ja wam dałam tchnienie i życie, a członki każdego z was nie ja ułożyłam.<br />Stwórca świata bowiem, który ukształtował człowieka i wynalazł początek wszechrzeczy, w swojej litości ponownie odda wam tchnienie i życie, dlatego że wy gardzicie sobą teraz dla Jego praw».<br />Antioch był przekonany, że nim gardzono i dopatrywał się obelgi w tych słowach. Ponieważ zaś najmłodszy był jeszcze przy życiu, nie tylko dał mu ustną obietnicę, ale nawet pod przysięgą zapewnił go, że jeżeli odwróci się od ojczystych praw, uczyni go bogatym i szczęśliwym, a nawet zamianuje go przyjacielem i powierzy mu ważne zadania.<br />Kiedy zaś młodzieniec nie zwracał na to żadnej uwagi, król przywołał matkę i namawiał ją, aby chłopcu udzieliła zbawiennej rady.<br />Po długich namowach zgodziła się nakłonić syna.<br />Kiedy jednak nachyliła się nad nim, wtedy wyśmiewając okrutnego tyrana, tak powiedziała w języku ojczystym: «Synu, zlituj się nade mną. W łonie nosiłam cię przez dziewięć miesięcy, karmiłam cię mlekiem przez trzy lata, wyżywiłam cię i wychowałam aż do tych lat.<br />Proszę cię, synu, spojrzyj na niebo i na ziemię, a mając na oku wszystko, co jest na nich, zwróć uwagę na to, że z niczego stworzył je Bóg i że ród ludzki powstał w ten sam sposób.<br />Nie obawiaj się tego oprawcy, ale bądź godny braci swoich i przyjmij śmierć, abym w czasie zmiłowania odnalazła cię razem z braćmi».<br />Zaledwie ona skończyła mówić, młodzieniec powiedział: «Na co czekacie? Jestem posłuszny nie nakazowi króla, ale słucham nakazu Prawa, które przez Mojżesza było dane naszym ojcom.<br />Ty zaś, przyczyno wszystkich nieszczęść Hebrajczyków, nie umkniesz z rąk Bożych»</p><h3>Księga Psalmów - 17(16),1.5-6.8b.15.</h3><p>Rozważ, Panie, moją słuszną sprawę, <br />usłysz me wołanie, <br />wysłuchaj modlitwy <br />moich warg nieobłudnych.<br />Moje kroki mocno trzymały się Twoich ścieżek, <br />nie zachwiały się moje stopy.<br />Wołam do Ciebie, bo Ty mnie, Boże, wysłuchasz; <br />nakłoń ku mnie Twe ucho, usłysz moje słowo.<br />Strzeż mnie jak źrenicy oka, <br />ukryj mnie w cieniu Twych skrzydeł.<br />A ja w sprawiedliwości ujrzę Twe oblicze, <br />ze snu powstając, nasycę się Twym widokiem.</p><h3>Ewangelia wg św. Łukasza - 19,11-28.</h3><p>Jezus opowiedział przypowieść, ponieważ był blisko Jeruzalem, a oni myśleli, że królestwo Boże zaraz się zjawi.<br />Mówił więc: «Pewien człowiek szlachetnego rodu udał się w kraj daleki, aby uzyskać dla siebie godność królewską i wrócić.<br />Przywołał więc dziesięciu sług swoich, dał im dziesięć min i rzekł do nich: \"Obracajcie nimi, aż wrócę\".<br />Ale jego współobywatele nienawidzili go i wysłali za nim poselstwo z oświadczeniem: \"Nie chcemy, żeby ten królował nad nami\".<br />Gdy po otrzymaniu godności królewskiej wrócił, kazał przywołać do siebie te sługi, którym dał pieniądze, aby się dowiedzieć, co każdy zyskał.<br />Stawił się więc pierwszy i rzekł: \"Panie, twoja mina przysporzyła dziesięć min\".<br />Odpowiedział mu: \"Dobrze, sługo dobry; ponieważ w drobnej rzeczy okazałeś się wierny, sprawuj władzę nad dziesięciu miastami\".<br />Także drugi przyszedł i rzekł: \"Panie, twoja mina przyniosła pięć min\".<br />Temu też powiedział: \"I ty miej władzę nad pięciu miastami\".<br />Następny przyszedł i rzekł: „Panie, oto twoja mina, którą trzymałem zawiniętą w chustce.<br />Lękałem się bowiem ciebie, bo jesteś człowiekiem surowym: bierzesz, czego nie położyłeś, i żniesz, czego nie posiałeś”.<br />Odpowiedział mu: „Według słów twoich sądzę cię, zły sługo! Wiedziałeś, że jestem człowiekiem surowym: biorę, gdzie nie położyłem, i żnę, gdzie nie posiałem.<br />Czemu więc nie dałeś moich pieniędzy do banku? A ja po powrocie byłbym je z zyskiem odebrał\".<br />Do obecnych zaś rzekł: \"Odbierzcie mu minę i dajcie temu, który ma dziesięć min\".<br />Odpowiedzieli mu: \"Panie, ma już dziesięć min\".<br />\"Powiadam wam: Każdemu, kto ma, będzie dodane; a temu, kto nie ma, zabiorą nawet to, co ma.<br />Tych zaś przeciwników moich, którzy nie chcieli, żebym panował nad nimi, przyprowadźcie tu i pościnajcie w moich oczach\"».<br />Po tych słowach  szedł naprzód, zdążając do Jerozolimy.</p><hr /><h3>Św. Elżbieta Węgierska ()</h3><h3>Śwśw. Alfeusz i Zacheusz (męczennicy (+ 303))</h3>"
	}, {
		"id": "18",
		"imagen": "Czwartek",
		"contenido": "<h3>Pierwsza Księga Machabejska - 2,15-29.</h3><p>Do miasta Modin przybyli królewscy wysłańcy, którzy zmuszali do odstępstwa przez uczestnictwo w składaniu ofiary.<br />Wielu spomiędzy Izraelitów przyszło do nich. A Matatiasz i jego synowie zebrali się razem.<br />Wtedy królewscy wysłańcy zwrócili się do Matatiasza ze słowami: «Ty jesteś zwierzchnikiem, sławnym i wielkim w tym mieście, a powagę twoją umacniają synowie i krewni.<br />Teraz więc ty pierwszy przystąp i wykonaj zarządzenie króla, tak jak wykonały wszystkie narody, mieszkańcy Judy i ci, którzy pozostali w Jeruzalem, a ty i twoi synowie będziecie należeli do królewskich przyjaciół, ty i synowie twoi będziecie zaszczyceni darami w srebrze i złocie oraz innymi podarunkami».<br />Na to jednak Matatiasz odpowiedział donośnym głosem: «Jeżeli nawet wszystkie narody, które należą do państwa podległego królowi, słuchają go, odstąpiwszy od kultu swych ojców, i zgodziły się na jego nakazy,<br />to jednak ja, moi synowie i moi krewni będziemy postępowali zgodnie z przymierzem, które zawarli nasi ojcowie.<br />Niech nas Bóg broni od przekroczenia prawa i jego nakazów!<br />Słów króla nie będziemy słuchali i od kultu naszego nie odstąpimy ani w prawo, ani w lewo».<br />Zaledwie skończył mówić te słowa, pewien Żyd przystąpił na oczach wszystkich do ołtarza w Modin, ażeby złożyć ofiarę, zgodnie z zarządzeniem króla.<br />Gdy zobaczył to Matatiasz, zapłonął gorliwością i zadrżały mu nerki, i zawrzał gniewem, który był słuszny. Pobiegł więc i zabił tamtego obok ołtarza.<br />Przy tej sposobności zabił także urzędnika królewskiego, który zmuszał do składania ofiar, ołtarz zaś rozwalił.<br />Zapałał gorliwością o Prawo, jak to uczynił Pinchas z Zambrim, synem Salu.<br />Wtedy też Matatiasz zaczął w mieście wołać donośnym głosem: «Niech idzie za mną każdy, kto płonie gorliwością o Prawo i obstaje za przymierzem».<br />Potem zaś on sam i jego synowie uciekli w góry, pozostawiając w mieście wszystko, co tylko posiadali.<br />Wtedy wielu spośród ludzi, którzy szukali tego, co sprawiedliwe i słuszne, udało się na pustynię, aby tam przebywać.</p><h3>Księga Psalmów - 50(49),1-2.5-6.14-15.</h3><p>Przemówił Pan, Bóg nad bogami, <br />i wezwał ziemię od wschodu do zachodu słońca.<br />Bóg zajaśniał z Syjonu, <br />korony piękności.<br />„Zgromadźcie Mi moich umiłowanych,<br />którzy przez ofiarę zawarli ze Mną przymierze”.<br />Niebiosa zwiastują Bożą sprawiedliwość, <br />albowiem sam Bóg jest sędzią.<br />„Składaj Bogu dziękczynną ofiarę,<br />spełnij swoje śluby wobec Najwyższego.<br />I  wzywaj Mnie w dniu utrapienia,<br />wyzwolę ciebie, a ty Mnie uwielbisz”.</p><h3>Ewangelia wg św. Łukasza - 19,41-44.</h3><p>Gdy Jezus był już blisko Jerozolimy, na widok miasta zapłakał nad nim<br />i rzekł: «O gdybyś i ty poznało w ten dzień to, co służy pokojowi! Ale teraz zostało to zakryte przed twoimi oczami.<br />Bo przyjdą na ciebie dni, gdy twoi nieprzyjaciele otoczą cię wałem, oblegną cię i ścisną zewsząd.<br />Powalą na ziemię ciebie i twoje dzieci z tobą i nie zostawią w tobie kamienia na kamieniu za to, żeś nie rozpoznało czasu twojego nawiedzenia».</p><hr /><h3>Bł. Karolina Kózkówna ()</h3><h3>Św. Tomasz (mnich (+ 551))</h3>"
	}, {
		"id": "19",
		"imagen": "Piątek",
		"contenido": "<h3>Pierwsza Księga Machabejska - 4,36-37.52-59.</h3><p>Juda i jego bracia powiedzieli: «Oto nasi wrogowie są starci. Chodźmy, aby świątynię oczyścić i na nowo poświęcić».<br />Zebrało się więc całe wojsko i poszli na górę Syjon.<br />Dwudziestego piątego dnia dziewiątego miesiąca, to jest miesiąca Kislew, sto czterdziestego ósmego roku wstali wcześnie rano<br />i zgodnie z Prawem złożyli ofiarę na nowym ołtarzu całopalenia, który wybudowali.<br />Dokładnie w tym samym czasie i tego samego dnia, którego poganie go zbezcześcili, został on na nowo poświęcony przy śpiewie pieśni i grze na cytrach, harfach i cymbałach.<br />Cały lud upadł na twarz, oddał pokłon i aż pod niebo wysławiał Tego, który im poszczęścił.<br />W osiem dni dokonali poświęcenia ołtarza, a przy tym z radością złożyli całopalenia, ofiarę biesiadną i ofiarę uwielbienia.<br />Fasadę świątyni ozdobili wieńcami i małymi tarczami, odbudowali bramy i pomieszczenia dla kapłanów i pozakładali do nich drzwi,<br />a wśród ludu nastała bardzo wielka radość z tego powodu, że skończyła się hańba, którą sprowadzili poganie.<br />Juda zaś, jego bracia i całe zgromadzenie Izraela postanowili, że uroczystość poświęcenia ołtarza będą z weselem i radością obchodzili rokrocznie przez osiem dni, począwszy od dnia dwudziestego piątego miesiąca Kislew.</p><h3>Pierwsza Księga Kronik - 29,10.11abc.11d-12a.12bcd.</h3><p>Bądź błogosławiony po wszystkie wieki,<br />Panie, Boże ojca naszego, Izraela,<br />Twoja jest wielkość, moc i sława, majestat i chwała,<br />bo wszystko, co jest na niebie i ziemi, Twoje jest, Panie.<br />Władza królewska należy do Ciebie,<br />i nawet ziemski monarcha jest Twoją własnością.<br />Bogactwo i chwała od Ciebie pochodzą.<br />Ty panujesz nad wszystkim, <br />w Twojej ręce spoczywa moc i siła,<br />Ty swoją ręką wywyższasz i utwierdzasz wszystko.</p><h3>Ewangelia wg św. Łukasza - 19,45-48.</h3><p>Jezus wszedł do świątyni i zaczął wyrzucać sprzedających w niej.<br />Mówił do nich: «Napisane jest: \"Mój dom będzie domem modlitwy\", a wy uczyniliście go jaskinią zbójców».<br />I nauczał codziennie w świątyni. Lecz arcykapłani i uczeni w Piśmie oraz przywódcy ludu czyhali na Jego życie.<br />Tylko nie wiedzieli, co by mogli uczynić, cały lud bowiem słuchał Go z zapartym tchem.</p><hr /><h3>Św. Gelazy ()</h3><h3>Bł. Salomea ()</h3>"
	}, {
		"id": "20",
		"imagen": "Sobota",
		"contenido": "<h3>Pierwsza Księga Machabejska - 6,1-13.</h3><p>W czasie swojej wyprawy po górnej krainie król Antioch dowiedział się, że w Persji, w Elimais, jest miasto sławne z bogactwa, ze srebra i złota,<br />że jest tam nadzwyczaj bogata świątynia, a w niej złote hełmy, pancerze i zbroja, jaką pozostawił tam król macedoński Aleksander, syn Filipa, który panował najpierw nad Grekami.<br />Udał się więc tam, usiłował zdobyć miasto i złupić je, to mu się jednak nie powiodło, gdyż mieszkańcy miasta poznali jego zamiary.<br />Stanęli do walki przeciwko niemu, a on musiał się wycofać. Z wielkim smutkiem powrócił stamtąd i udał się do Babilonu.<br />Do Persji przybył do niego jakiś posłaniec z wiadomością, że pobite są te wojska, które były wysłane do ziemi judzkiej;<br />przede wszystkim wyruszył Lizjasz na czele ogromnego wojska i został przez nich pobity; oni zaś stali się naprawdę mocni dzięki broni, wojsku, a także dzięki wielkim łupom, które zabrali pobitemu wojsku;<br />zburzyli ohydę, którą wybudowano na ołtarzu w Jerozolimie, świątynię wokoło otoczyli wysokimi murami jak poprzednio, a także jego miasto Bet-Sur.<br />Gdy król usłyszał o tych wypadkach, zdumiał się i przeraził do tego stopnia, że padł na łoże i ze smutku się rozchorował, bo nie tak się stało, jak sobie życzył.<br />Przez wiele dni tam przebywał, gdyż przyszedł na niego ciężki smutek i nawet pomyślał, że umrze.<br />Przywołał więc wszystkich swoich przyjaciół i powiedział do nich: «Sen odszedł od moich oczu, a troska gniecie me serce;<br />powiedziałem więc w swoim sercu: Doszedłem do tak wielkiej udręki i niepewności, w jakiej obecnie się znajduję, a przecież w używaniu swej władzy byłem łaskawy i miłosierny.<br />Teraz jednak przypominam sobie całe zło, którego dopuściłem się w Jerozolimie. Zabrałem bowiem wszystkie srebrne i złote naczynia, które tam się znajdowały, i bez przyczyny wydałem rozkaz, aby wytępić wszystkich mieszkańców ziemi judzkiej.<br />Wiem, że dlatego właśnie spotkało mnie to nieszczęście, i oto od wielkiego smutku ginę na obcej ziemi».</p><h3>Księga Psalmów - 9(9A),2-3.4.6.16b.19.</h3><p>Chwalić Cię będę, Panie, całym moim sercem, <br />opowiem wszystkie cudowne Twe dzieła.<br />Cieszyć się będę i radować Tobą, <br />zaśpiewam psalm na cześć Twego imienia, Najwyższy.<br />Bo ustępują moi wrogowie, <br />padają i giną przed Twoim obliczem.<br />Rozgromiłeś pogan, wygubiłeś grzeszników, <br />na wieki wymazałeś ich imię.<br />Poganie wpadli do dołu, który sami kopali, <br />w sidle przez nich ukrytym noga ich uwięzła.<br />Gdyż ubogi nigdy nie będzie zapomniany, <br />a ufność nieszczęśliwych nie zawiedzie na wieki.</p><h3>Ewangelia wg św. Łukasza - 20,27-40.</h3><p>Podeszło do Jezusa kilku saduceuszów, którzy twierdzą, że nie ma zmartwychwstania, i zagadnęli Go<br />w ten sposób: «Nauczycielu, Mojżesz tak nam przepisał: „Jeśli umrze czyjś brat, który miał żonę, a był bezdzietny, niech jego brat pojmie ją za żonę i niech wzbudzi potomstwo swemu bratu”.<br />Otóż było siedmiu braci. Pierwszy pojął żonę i zmarł bezdzietnie.<br />Pojął ją drugi,<br />a potem trzeci, i tak wszyscy pomarli, nie zostawiwszy dzieci.<br />W końcu umarła ta kobieta.<br />Przy zmartwychwstaniu więc którego z nich będzie żoną? Wszyscy siedmiu bowiem mieli ją za żonę».<br />Jezus im odpowiedział: «Dzieci tego świata żenią się i za mąż wychodzą.<br />Lecz ci, którzy uznani zostaną za godnych udziału w świecie przyszłym i w powstaniu z martwych, ani się żenić nie będą, ani za mąż wychodzić.<br />Już bowiem umrzeć nie mogą, gdyż są równi aniołom i są dziećmi Bożymi, będąc uczestnikami zmartwychwstania.<br />A że umarli zmartwychwstają, to i Mojżesz zaznaczył tam, gdzie jest mowa o krzewie, gdy Pana nazywa „Bogiem Abrahama, Bogiem Izaaka i Bogiem Jakuba”.<br />Bóg nie jest Bogiem umarłych, lecz żywych; wszyscy bowiem dla Niego żyją».<br />Na to rzekli niektórzy z uczonych w Piśmie: «Nauczycielu, dobrze powiedziałeś»,<br />I już o nic nie śmieli Go pytać.</p><hr /><h3>Św. Rafał Kalinowski ()</h3><h3>Bł. Maria Kortuna Viti (zakonnica (+ 1922))</h3>"
	}, {
		"id": "21",
		"imagen": "Niedziela",
		"contenido": "<h3>Księga Daniela - 7,13-14.</h3><p>Patrzyłem w nocnych widzeniach: a oto na obłokach nieba przybywa jakby Syn Człowieczy. Podchodzi do Przedwiecznego i wprowadzają Go przed Niego.<br />Powierzono Mu panowanie, chwałę i władzę królewską, a służyły Mu wszystkie narody, ludy i języki. Panowanie Jego jest wiecznym panowaniem, które nie przeminie, a Jego królestwo nie ulegnie zagładzie.</p><h3>Księga Psalmów - 93(92),1ab.1c-2.5.</h3><p>Pan króluje, oblókł się w majestat, <br />Pan odział, się w potęgę i nią się przepasał.<br />Tak świat utwierdził,<br />że się nie zachwieje.<br />Twój tron niewzruszony na wieki, <br />istniejesz od wieków, Boże.<br />Świadectwa Twoje bardzo godne są wiary, <br />Twojemu domowi świętość przystoi <br />po wszystkie dni, o Panie.</p><h3>Apokalipsa św. Jana - 1,5-8.</h3><p>Jezus Chrystus jest Świadkiem Wiernym, Pierworodnym wśród umarłych i Władcą królów ziemi.<br />Temu, który nas miłuje i który przez swą krew uwolnił nas od naszych grzechów, i uczynił nas królestwem – kapłanami dla Boga i Ojca swojego, Jemu chwała i moc na wieki wieków! Amen.<br />Oto nadchodzi z obłokami, i ujrzy Go wszelkie oko i wszyscy, którzy Go przebili. I będą Go opłakiwać wszystkie pokolenia ziemi. Tak: Amen.<br />Ja jestem Alfa i Omega, mówi Pan Bóg, Który jest, Który był i Który przychodzi, Wszechmogący.</p><h3>Ewangelia wg św. Jana - 18,33b-37.</h3><p>Piłat powiedział do Jezusa: «Czy Ty jesteś Królem żydowskim?»<br />Jezus odpowiedział: «Czy to mówisz od siebie, czy też inni powiedzieli ci o Mnie?»<br />Piłat odparł: «Czy ja jestem Żydem? Naród Twój i arcykapłani wydali mi Ciebie. Co uczyniłeś?»<br />Odpowiedział Jezus: «Królestwo moje nie jest z tego świata. Gdyby królestwo moje było z tego świata, słudzy moi biliby się, abym nie został wydany Żydom. Teraz zaś królestwo moje nie jest stąd».<br />Piłat zatem powiedział do Niego: «A więc jesteś królem?» Odpowiedział Jezus: «Tak, jestem królem. Ja się na to narodziłem i na to przyszedłem na świat, aby dać świadectwo prawdzie. Każdy, kto jest z prawdy, słucha mojego głosu».</p><hr /><h3>Św. Kolumban (opat (+ 615))</h3><h3>Św. Rufus (+ I w.) ()</h3>"
	}, {
		"id": "22",
		"imagen": "Poniedziałek",
		"contenido": "<h3>Księga Daniela - 1,1-6.8-20.</h3><p>W trzecim roku panowania króla judzkiego Jojakima przybył król babiloński Nabuchodonozor pod Jerozolimę i oblegał ją.<br />Pan wydał w jego ręce króla judzkiego Jojakima oraz część naczyń domu Bożego, które zabrał do ziemi Szinear do domu swego boga, umieszczając naczynia w skarbcu swego boga.<br />Król polecił następnie Aszfenazowi, przełożonemu swoich dworzan, sprowadzić spośród Izraelitów z rodu królewskiego oraz z możnowładców<br />młodzieńców bez jakiejkolwiek skazy, o pięknym wyglądzie, obeznanych z wszelką mądrością, posiadających wiedzę i obdarzonych rozumem, zdatnych do służby w królewskim pałacu. Zamierzał ich nauczyć pisma i języka chaldejskiego.<br />Król przydzielił im codzienną porcję potraw królewskich i wina, które pijał. Mieli być wychowywani przez trzy lata, by po ich upływie rozpocząć służbę przy królu.<br />Spośród synów judzkich byli wśród nich Daniel, Chananiasz, Miszael i Azariasz.<br />Daniel powziął postanowienie, by się nie kalać potrawami królewskimi ani winem, które król pijał. Poprosił więc nadzorcę służby dworskiej, by nie musiał się kalać.<br />Bóg zaś obdarzył Daniela przychylnością i miłosierdziem nadzorcy służby dworskiej.<br />Nadzorca służby dworskiej powiedział do Daniela: «Obawiam się, by mój pan, król, który przydzielił wam pożywienie i napoje, nie ujrzał, że wasze twarze są chudsze niż twarze młodzieńców w waszym wieku i byście nie narazili mojej głowy na niebezpieczeństwo u króla».<br />Daniel zaś powiedział do strażnika, którego ustanowił nadzorca służby dworskiej nad Danielem, Chananiaszem, Miszaelem i Azariaszem:<br />«Poddaj sługi twoje dziesięciodniowej próbie: niech nam dają jarzyny do jedzenia i wodę do picia.<br />Wtedy zobaczysz, jak my wyglądamy, a jak wyglądają młodzieńcy jedzący potrawy królewskie, i postąpisz ze swoimi sługami według tego, co zobaczysz».<br />Przystał na to żądanie i poddał ich dziesięciodniowej próbie.<br />A po upływie dziesięciu dni wygląd ich był lepszy i zdrowszy niż innych młodzieńców, którzy spożywali potrawy królewskie.<br />Strażnik zabierał więc ich potrawy i wino do picia, a podawał im jarzyny.<br />Dał zaś Bóg tym czterem młodzieńcom wiedzę i umiejętność wszelkiego pisma oraz mądrość. Daniel posiadał rozeznanie wszelkich widzeń i snów.<br />Gdy minął okres ustalony przez króla, by ich przedstawić, nadzorca służby dworskiej wprowadził ich przed Nabuchodonozora.<br />Król rozmawiał z nimi, i nie można było znaleźć pośród nich wszystkich nikogo równego Danielowi, Chananiaszowi, Miszaelowi i Azariaszowi. Zaczęli więc sprawować służbę przy królu.<br />We wszystkich sprawach wymagających mądrości i roztropności, jakie przedkładał im król, okazywali się dziesięciokrotnie lepsi niż wszyscy wykładacze snów i wróżbici w całym jego królestwie.</p><h3>Księga Daniela - 3,52.53.54.55.56.</h3><p>Błogosławiony jesteś, Panie, Boże naszych ojców, <br />pełen chwały i wywyższony na wieki. <br />Błogosławione jest imię Twoje <br />pełne chwały i świętości, <br />uwielbione i wywyższone na wieki.<br />Błogosławiony jesteś w przybytku Twojej świętej chwały. <br />uwielbiony i przesławny na wieki.<br />Błogosławiony jesteś na tronie swojego królestwa. <br />uwielbiony i przesławny na wieki.<br />Błogosławiony jesteś Ty, co spoglądasz w otchłanie, <br />który zasiadasz na Cherubach, <br />pełen chwały i wywyższony na wieki.<br />Błogosławiony jesteś na sklepieniu nieba. <br />pełen chwały i wywyższony na wieki.</p><h3>Ewangelia wg św. Łukasza - 21,1-4.</h3><p>Gdy Jezus podniósł oczy, zobaczył, jak bogaci wrzucali swe ofiary do skarbony.<br />Zobaczył też, jak pewna uboga wdowa wrzuciła tam dwa pieniążki,<br />i rzekł: «Prawdziwie, powiadam wam: Ta uboga wdowa wrzuciła więcej niż wszyscy inni.<br />Wszyscy bowiem wrzucali na ofiarę Bogu z tego, co im zbywało; ta zaś z niedostatku swego wrzuciła wszystko, co miała na utrzymanie».</p><hr /><h3>Św. Cecylia ()</h3><h3>Śwśw. Marek i Stefan (męczennicy (+ III/IV w.))</h3>"
	}, {
		"id": "23",
		"imagen": "Wtorek",
		"contenido": "<h3>Księga Daniela - 2,31-45.</h3><p>Daniel powiedział do Nabuchodonozora: «Ty, królu, przyglądałeś się: Oto posąg bardzo wielki, o nadzwyczajnym blasku, stał przed tobą, a widok jego był straszny.<br />Głowa tego posągu była z czystego złota, pierś jego i ramiona ze srebra, brzuch i biodra z miedzi,<br />golenie z żelaza, stopy zaś jego częściowo z żelaza, częściowo z gliny.<br />Patrzyłeś, a oto odłączył się kamień, mimo że nie dotknęła go ręka ludzka, i ugodził posąg w jego stopy z żelaza i gliny, i połamał je.<br />Wtedy natychmiast uległy skruszeniu żelazo i glina, miedź, srebro i złoto – i stały się jak plewy na klepisku w lecie; uniósł je wiatr, tak że nawet ślad nie pozostał po nich. Kamień zaś, który uderzył w posąg, rozrósł się w wielką górę i wypełnił całą ziemię.<br />Taki jest sen, a jego znaczenie przedstawimy królowi.<br />Ty, królu, królu królów, któremu Bóg Nieba oddał panowanie, siłę, moc i chwałę,<br />w którego ręce oddał w całym zamieszkałym świecie ludzi, zwierzęta polne i ptaki powietrzne i którego uczynił władcą nad nimi wszystkimi - ty jesteś głową ze złota.<br />Po tobie jednak powstanie inne królestwo, mniejsze niż twoje, i nastąpi trzecie królestwo – miedziane, które będzie panowało nad całą ziemią.<br />Czwarte zaś królestwo będzie trwałe jak żelazo. Tak jak żelazo wszystko kruszy i rozrywa, skruszy ono i zetrze wszystko razem.<br />To, że widziałeś stopy i palce częściowo z gliny, częściowo zaś z żelaza, oznacza, że królestwo ulegnie podziałowi; będzie miało coś z trwałości żelaza. To zaś, że widziałeś żelazo zmieszane z mulistą gliną,<br />a palce u nóg częściowo z żelaza, częściowo zaś z gliny oznacza, że królestwo będzie częściowo trwałe, częściowo zaś kruche.<br />To, że widziałeś żelazo zmieszane z mulistą gliną oznacza, że zmieszają się oni przez ludzkie nasienie, ale nie będą się odznaczać spoistością, podobnie jak żelazo nie da pomieszać się z gliną.<br />W czasach tych królów Bóg nieba wzbudzi królestwo, które nigdy nie ulegnie zniszczeniu, a którego władza królewska nie będzie oddana żadnemu innemu narodowi. Zetrze i zniweczy ono wszystkie te królestwa, samo zaś będzie trwało na wieki,<br />jak to widziałeś, gdy kamień oderwał się od góry, mimo że nie dotknęła go ludzka ręka, i starł w proch żelazo, miedź, glinę, srebro i złoto. Wielki Bóg wyjawił królowi, co nastąpi później; prawdziwy jest sen, a wyjaśnienie jego pewne».</p><h3>Księga Daniela - 3,57.58.59.60.61.</h3><p>Błogosławcie Pana, wszystkie dzieła Pańskie, <br />chwalcie i wywyższajcie Go na wieki.<br />Błogosławcie Pana aniołowie Pańscy,<br />błogosławcie Pana, niebiosa.<br />Błogosławcie Pana, wszelkie wody podniebne,<br />błogosławcie Pana, wszystkie potęgi. <br />Błogosławcie Pana, <br />chwalcie Go i wywyższajcie na wieki.</p><h3>Ewangelia wg św. Łukasza - 21,5-11.</h3><p>Gdy niektórzy mówili o świątyni, że jest przyozdobiona pięknymi kamieniami i darami, Jezus powiedział:<br />«Przyjdzie czas, kiedy z tego, na co patrzycie, nie zostanie kamień na kamieniu, który by nie był zwalony».<br />Zapytali Go: «Nauczycielu, kiedy to nastąpi? I jaki będzie znak, gdy się to dziać zacznie?»<br />Jezus odpowiedział: «Strzeżcie się, żeby was nie zwiedziono. Wielu bowiem przyjdzie pod moim imieniem i będą mówić: \"To ja jestem\" oraz: \"Nadszedł czas\". Nie podążajcie za nimi!<br />I nie trwóżcie się, gdy posłyszycie o wojnach i przewrotach. To najpierw musi się stać, ale nie zaraz nastąpi koniec».<br />Wtedy mówił do nich: «Powstanie naród przeciw narodowi i królestwo przeciw królestwu.<br />Wystąpią silne trzęsienia ziemi, a miejscami głód i zaraza; ukażą się straszne zjawiska i wielkie znaki na niebie».</p><hr /><h3>Św. Klemens I ()</h3><h3>Św. Syzyniusz (męczennik (+ III/IV w.))</h3>"
	}, {
		"id": "24",
		"imagen": "Środa",
		"contenido": "<h3>Księga Daniela - 5,1-6.13-14.16-17.23-28.</h3><p>Król Baltazar urządził dla swych możnowładców w liczbie tysiąca wielką ucztę i pił wino wobec tysiąca osób.<br />Gdy zasmakował w winie, rozkazał Baltazar przynieść srebrne i złote naczynia, które jego ojciec, Nabuchodonozor, zabrał ze świątyni w Jerozolimie, aby mogli z nich pić król oraz jego możnowładcy, jego żony i nałożnice.<br />Przyniesiono więc złote i srebrne naczynia zabrane ze świątyni w Jerozolimie; pili z nich król, jego możnowładcy, jego żony i jego nałożnice.<br />Pijąc wino wychwalali bożków złotych i srebrnych, miedzianych i żelaznych, drewnianych i kamiennych.<br />W tej chwili ukazały się palce ręki ludzkiej i pisały za świecznikiem na wapnie ściany królewskiego pałacu. Król zaś widział piszącą rękę.<br />Twarz króla zmieniła się, myśli jego napełniły się przerażeniem, jego stawy biodrowe uległy rozluźnieniu, a kolana jego uderzały jedno o drugie.<br />Wtedy przyprowadzono Daniela przed króla. Król odezwał się do Daniela: «Czy to ty jesteś Daniel, jeden z uprowadzonych z Judy, których sprowadził z Judy król, mój ojciec?<br />Słyszałem o tobie, że posiadasz boskiego ducha i że uznano w tobie światło, rozwagę i nadzwyczajną mądrość.<br />Słyszałem zaś o tobie, że umiesz dawać wyjaśnienia i rozwiązywać zawiłości. Jeśli więc potrafisz odczytać pismo i wyjaśnić jego znaczenie, zostaniesz odziany w purpurę i złoty łańcuch na szyję i będziesz panował jako trzeci w królestwie».<br />Wtedy odezwał się Daniel i rzekł wobec króla: «Dary swoje zatrzymaj, a podarunki daj innym. Jednakże odczytam królowi pismo i wyjaśnię jego znaczenie.<br />Uniosłeś się przeciw Panu nieba. Przyniesiono do ciebie naczynia Jego domu, ty zaś, twoi możnowładcy, twoje żony i twoje nałożnice piliście z nich wino. Wychwalałeś bogów srebrnych i złotych, miedzianych, żelaznych, drewnianych i kamiennych, którzy nie widzą, nie słyszą i nie rozumieją. Bogu zaś, w którego mocy jest twój oddech i wszystkie twoje drogi, czci nie oddałeś.<br />Dlatego posłał On tę rękę, która nakreśliła to pismo.<br />A oto nakreślone pismo: Mene, mene, tekel ufarsin.<br />Takie zaś jest znaczenie wyrazów: Mene - Bóg obliczył twoje panowanie i ustalił jego kres.<br />Tekel - zważono cię na wadze i okazałeś się zbyt lekki.<br />Peres - twoje królestwo uległo podziałowi; oddano je Medom i Persom».</p><h3>Księga Daniela - 3,62.63.64.65.66.67.</h3><p>Błogosławcie Pana, słońce i księżycu,<br />błogosławcie Pana, gwiazdy na niebie.<br />Błogosławcie Pana, deszcze i rosy,<br />błogosławcie Pana, wszystkie wichry niebieskie.<br />Błogosławcie Pana, ogniu i żarze,<br />błogosławcie Pana, upale i chłodzie. <br />Błogosławcie Pana, <br />chwalcie Go i wywyższajcie na wieki.</p><h3>Ewangelia wg św. Łukasza - 21,12-19.</h3><p>Jezus powiedział do swoich uczniów: «Podniosą na was ręce i będą was prześladować. Wydadzą was do synagog i do więzień oraz z powodu mojego imienia wlec was będą przed królów i namiestników.<br />Będzie to dla was sposobność do składania świadectwa.<br />Postanówcie sobie w sercu nie obmyślać naprzód swej obrony.<br />Ja bowiem dam wam wymowę i mądrość, której żaden z waszych prześladowców nie będzie się mógł oprzeć ani się sprzeciwić.<br />A wydawać was będą nawet rodzice i bracia, krewni i przyjaciele i niektórych z was o śmierć przyprawią.<br />I z powodu mojego imienia będziecie w nienawiści u wszystkich.<br />Ale włos z głowy wam nie spadnie.<br />Przez swoją wytrwałość ocalicie wasze życie».</p><hr /><h3>Śwśw. męczennicy Andrzej Dung-Lac i towarzysze ()</h3><h3>Św. Flora ()</h3>"
	}, {
		"id": "25",
		"imagen": "Czwartek",
		"contenido": "<h3>Księga Daniela - 6,12-28.</h3><p>Mężowie podbiegli gromadnie i znaleźli Daniela modlącego się i wzywającego Boga.<br />Poszli więc i powiedzieli do króla w sprawie zakazu królewskiego: «Czy nie kazałeś, królu, ogłosić dekretu, że ktokolwiek prosiłby w ciągu trzydziestu dni o coś jakiegokolwiek boga lub człowieka poza tobą, ma być wrzucony do jaskini lwów?» W odpowiedzi król rzekł: «Sprawę rozstrzygnięto według nienaruszalnego prawa Medów i Persów».<br />Na to odpowiedzieli, zwracając się do króla: «Daniel, ów mąż spośród uprowadzonych z Judy, nie liczy się z tobą, królu, ani z zakazem wydanym przez ciebie. Trzy razy dziennie odmawia swoje modlitwy».<br />Gdy król usłyszał te słowa, ogarnął go smutek; postanowił uratować Daniela i aż do zachodu słońca usiłował znaleźć sposób, by go ocalić.<br />Lecz ludzie ci pośpieszyli gromadnie do króla, mówiąc: «Wiedz, królu, że zgodnie z prawem Medów i Persów żaden zakaz ani dekret wydany przez króla nie może być odwołany».<br />Wtedy król wydał rozkaz, by sprowadzono Daniela i wrzucono do jaskini lwów. KKról zwrócił się do Daniela i rzekł: «Twój Bóg, któremu tak wytrwale służysz, uratuje cię».<br />Przyniesiono kamień i umieszczono w otworze jaskini lwów. Król opieczętował go swoją pieczęcią i pieczęcią swych możnowładców, aby nic nie uległo zmianie w sprawie Daniela.<br />Następnie król odszedł do swego pałacu i pościł przez całą noc, nie kazał wprowadzać do siebie nałożnic, a sen uleciał od niego.<br />Król wstał o świcie i udał się śpiesznie do jaskini lwów.<br />Gdy był blisko jaskini, zawołał do Daniela głosem pełnym bólu: «Danielu, sługo Boga żywego, czy Bóg, któremu służysz tak wytrwale, mógł cię wybawić od lwów?»<br />Wtedy Daniel odpowiedział królowi: «Królu, żyj wiecznie!<br />Mój Bóg posłał swego anioła i on zamknął paszcze lwom; nie wyrządziły mi one krzywdy, ponieważ On uznał mnie za niewinnego; a także wobec ciebie nie uczyniłem nic złego».<br />Uradował się z tego król i rozkazał wydobyć Daniela z jaskini lwów; nie znaleziono na nim żadnej rany, bo zaufał swemu Bogu.<br />Na rozkaz króla przyprowadzono mężów, którzy oskarżyli Daniela, i wrzucono do jaskini lwów ich samych, ich dzieci i żony. Nim jeszcze spadli na dno jaskini, pochwyciły ich lwy i zmiażdżyły ich kości.<br />Król Dariusz napisał do wszystkich narodów, ludów i języków, jakie są na całej ziemi: «Pełni pokoju wam życzę!<br />Wydaję niniejszy dekret, by na całym obszarze mojego królestwa odczuwano lęk i drżenie przed Bogiem Daniela. Bo On jest Bogiem żywym i trwa na wieki.<br />On ratuje i uwalnia, dokonuje znaków i cudów na niebie i na ziemi. On uratował Daniela z mocy lwów».</p><h3>Księga Daniela - 3,68.69.70.71.72.73.74.</h3><p>Błogosławcie Pana, rosy i szrony,<br />błogosławcie Pana, mrozy i zimna.<br />Błogosławcie Pana, lody i śniegi,<br />błogosławcie Pana, dnie i noce.<br />Błogosławcie Pana, światło i ciemności,<br />błogosławcie Pana, błyskawice i chmury.<br />Niech ziemia błogosławi Pana, <br />niech Go chwali i wywyższa na wieki.</p><h3>Ewangelia wg św. Łukasza - 21,20-28.</h3><p>Jezus powiedział do swoich uczniów: «Skoro ujrzycie Jeruzalem otoczone przez wojska, wtedy wiedzcie, że jego spustoszenie jest bliskie.<br />Wtedy ci, którzy będą w Judei, niech uciekają w góry; ci, którzy są w mieście, niech z niego uchodzą, a ci po wsiach, niech do niego nie wchodzą.<br />Będzie to bowiem czas pomsty, aby się spełniło wszystko, co jest napisane.<br />Biada brzemiennym i karmiącym w owe dni! Nastanie bowiem wielki ucisk na ziemi i gniew na ten naród:<br />jedni polegną od miecza, a drugich zapędzą w niewolę między wszystkie narody. A Jeruzalem będzie deptane przez pogan, aż czasy pogan się wypełnią.<br />Będą znaki na słońcu, księżycu i gwiazdach, a na ziemi trwoga narodów bezradnych wobec szumu morza i jego nawałnicy.<br />Ludzie mdleć będą ze strachu, w oczekiwaniu wydarzeń zagrażających ziemi. Albowiem moce niebios zostaną wstrząśnięte.<br />Wtedy ujrzą Syna Człowieczego, nadchodzącego w obłoku z wielką mocą i chwałą.<br />A gdy się to dziać zacznie, nabierzcie ducha i podnieście głowy, ponieważ zbliża się wasze odkupienie.</p><hr /><h3>Bł. Maria od Pana Jezusa Dobrego Pasterza ()</h3><h3>Bł. Elżbieta (“Dobra” tercjarka (+ 1420))</h3>"
	}, {
		"id": "26",
		"imagen": "Piątek",
		"contenido": "<h3>Księga Daniela - 7,2-14.</h3><p>Ja, Daniel, ujrzałem w swoich wizjach nocnych: Oto cztery wichry z nieba wzburzyły wielkie morze.<br />Cztery ogromne bestie wyszły z morza, a jedna różniła się od drugiej.<br />Pierwsza podobna była do lwa i miała skrzydła orle. Patrzyłem, a oto wyrwano jej skrzydła, ją zaś samą uniesiono w górę i postawiono jak człowieka na dwu nogach, dając jej ludzkie serce.<br />I oto druga bestia, zupełnie inna, podobna do niedźwiedzia, z jednej strony podparta, a trzy żebra miała w paszczy między zębami. Mówiono do niej: Podnieś się. Pożeraj wiele mięsa!<br />Potem patrzyłem, a oto inna bestia podobna do pantery, mająca na swym grzbiecie cztery ptasie skrzydła. Bestia ta miała cztery głowy; jej to powierzono władzę.<br />Dalej ujrzałem w moich nocnych wizjach: Oto czwarta bestia, okropna i przerażająca, o nadzwyczajnej sile. Miała wielkie zęby z żelaza i miedziane pazury; pożerała i kruszyła, depcąc nogami to, co pozostawało. Różniła się od wszystkich poprzednich bestii i miała dziesięć rogów.<br />Gdy przypatrywałem się rogom, oto inny mały róg wyrósł między nimi i trzy spośród pierwszych rogów zostały przed nim wyrwane. Miał on oczy podobne do ludzkich oczu i usta, które mówiły wielkie rzeczy.<br />Patrzałem, aż postawiono trony, a Przedwieczny zajął miejsce. Szata Jego była biała jak śnieg, a włosy Jego głowy jakby z czystej wełny. Tron Jego był z ognistych płomieni, jego koła z płonącego ognia.<br />Strumień ognia się rozlewał i wypływał od Niego. Tysiąc tysięcy służyło Mu, a dziesięć tysięcy po dziesięć tysięcy stało przed Nim. Sąd zasiadł i otwarto księgi.<br />Z powodu hałasu wielkich słów, jakie wypowiadał róg, patrzyłem, aż oto zabito bestię; ciało jej uległo zniszczeniu i wydano je na spalenie.<br />Także innym bestiom odebrano władzę, ale ustalono okres trwania ich życia do czasu oznaczonego.<br />Patrzyłem w nocnych widzeniach: a oto na obłokach nieba przybywa jakby Syn Człowieczy. Podchodzi do Przedwiecznego i wprowadzają Go przed Niego.<br />Powierzono Mu panowanie, chwałę i władzę królewską, a służyły Mu wszystkie narody, ludy i języki. Panowanie Jego jest wiecznym panowaniem, które nie przeminie, a Jego królestwo nie ulegnie zagładzie.</p><h3>Księga Daniela - 3,75.76.77.78.79.80.81.</h3><p>Błogosławcie Pana, góry i pagórki,<br />błogosławcie Pana, wszelkie rośliny na ziemi.<br />Błogosławcie Pana, źródła wodne,<br />błogosławcie Pana, morza i rzeki,<br />Błogosławcie Pania, wieloryby i morskie stworzenia,<br />błogosławcie Pana, wszelkie ptaki powietrzne.<br />Błogosławcie Pana, dzikie zwierzęta i trzody, <br />chwalcie Go i wywyższajcie na wieki.</p><h3>Ewangelia wg św. Łukasza - 21,29-33.</h3><p>Jezus opowiedział swoim uczniom przypowieść: «Spójrzcie na figowiec i na wszystkie drzewa.<br />Gdy widzicie, że wypuszczają pąki, sami poznajecie, że już blisko jest lato.<br />Tak i wy, gdy ujrzycie te wszystkie wydarzenia, wiedzcie, iż blisko jest królestwo Boże.<br />Zaprawdę, powiadam wam: Nie przeminie to pokolenie, aż się wszystko stanie.<br />Niebo i ziemia przeminą, ale moje słowa nie przeminą».</p><hr /><h3>Św. Leonard z Porto Maurizio ()</h3><h3>Św. Konrad (biskup (+ 975))</h3>"
	}, {
		"id": "27",
		"imagen": "Sobota",
		"contenido": "<h3>Księga Daniela - 7,15-27.</h3><p>Ja, Daniel, popadłem z tego powodu w niepokój ducha, a widzenia powstałe w mojej głowie przeraziły mnie.<br />Przybliżyłem się do jednego ze stojących i zapytałem o właściwe znaczenie tego wszystkiego. On zaś odpowiedział i wyjaśnił znaczenie rzeczy.<br />Te wielkie bestie w liczbie czterech – to czterej królowie, którzy powstaną z ziemi.<br />Królestwo jednak otrzymają święci Najwyższego, i będą posiadać królestwo na zawsze i na wieki wieków.<br />Potem chciałem się upewnić co do czwartej bestii, odmiennej od pozostałych i nader strasznej, która miała zęby z żelaza i miedziane pazury, a pożerała, kruszyła i deptała nogami resztę;<br />oraz co do dziesięciu rogów na jej głowie, i co do innego, przed którym, gdy wyrósł, upadły trzy tamte. Róg ten miał oczy i usta, wypowiadające wielkie rzeczy, i wydawał się większy od swoich towarzyszy.<br />Patrzyłem i róg ten rozpoczął wojnę ze świętymi, i zwyciężał ich,<br />aż przybył Przedwieczny i sąd zasiadł, a władzę dano świętym Najwyższego, i aż nadszedł czas, by święci otrzymali królestwo.<br />Powiedział tak: Czwarta bestia – to czwarte królestwo, które będzie na ziemi, różne od wszystkich królestw; pochłonie ono całą ziemię, podepce ją i na proch zetrze.<br />Dziesięć zaś rogów – z tego królestwa powstanie dziesięciu królów, po nich zaś inny powstanie, różny od poprzednich, i obali trzech królów.<br />Będzie wypowiadał słowa przeciw Najwyższemu i gnębił świętych Najwyższego, postanowi zmienić czasy i Prawo, a święci będą wydani w jego ręce aż do czasu, czasów i połowy czasu.<br />Wtedy odbędzie się sąd i odbiorą mu władzę, by go zniszczyć i zniweczyć doszczętnie.<br />A panowanie i władzę, i wielkość królestw pod całym niebem otrzyma lud święty Najwyższego. Królestwo Jego będzie wiecznym królestwem; będą Mu służyły wszystkie moce i będą Mu uległe.</p><h3>Księga Daniela - 3,82.83.84.85.86.87.</h3><p>Błogosławcie Pana, synowie ludzcy,<br />błogosław Pana, Izraelu.<br />Błogosławcie Pana, kapłani Pańscy,<br />błogosławcie Pana, słudzy Pańscy.<br />Błogosławcie Pana, duchy i dusze sprawiedliwych,<br />błogosławcie Pana, święci i pokornego serca. <br />Błogosławcie Pana, <br />chwalcie Go i wywyższajcie na wieki.</p><h3>Ewangelia wg św. Łukasza - 21,34-36.</h3><p>Jezus powiedział do swoich uczniów: «Uważajcie na siebie, aby wasze serca nie były ociężałe wskutek obżarstwa, pijaństwa i trosk doczesnych, żeby ten dzień nie przypadł na was znienacka<br />jak potrzask. Przyjdzie on bowiem na wszystkich, którzy mieszkają na całej ziemi.<br />Czuwajcie więc i módlcie się w każdym czasie, abyście mogli uniknąć tego wszystkiego, co ma nastąpić, i stanąć przed Synem Człowieczym».</p><hr /><h3>Św. Wirgiliusz ()</h3><h3>Śwśw. Akacjusz (kapłan, Hirenarch, męczennicy (+ ok. 500))</h3>"
	}, {
		"id": "28",
		"imagen": "Niedziela",
		"contenido": "<h3>Księga Jeremiasza - 33,14-16.</h3><p>Tak mówi Pan:<br />«Oto nadchodzą dni, kiedy wypełnię pomyślną zapowiedź, jaką obwieściłem domowi izraelskiemu i domowi judzkiemu.<br />W owych dniach i w owym czasie wzbudzę Dawidowi potomstwo sprawiedliwe; będzie wymierzać prawo i sprawiedliwość na ziemi.<br />W owych dniach Juda dostąpi zbawienia, a Jerozolima będzie mieszkała bezpiecznie. To zaś jest imię, którym ją będą nazywać: Pan naszą sprawiedliwością».</p><h3>Księga Psalmów - 25(24),4bc-5ab.8-9.10.14.</h3><p>Daj mi poznać Twoje drogi, Panie,<br />naucz mnie chodzić Twoimi ścieżkami.<br />Prowadź mnie w prawdzie według swych pouczeń,<br />Boże i Zbawco, w Tobie mam nadzieję.<br />Dobry jest Pan i łaskawy, <br />dlatego wskazuje drogę grzesznikom.<br />Pomaga pokornym czynić dobrze, <br />uczy ubogich dróg swoich.<br />Wszystkie ścieżki Pana są pewne i pełne łaski <br />dla strzegących Jego praw i przymierza.<br />Bóg powierza swe zamiary tym, którzy się Go boją, <br />i objawia im swoje przymierze.</p><h3>Pierwszy list do Tesaloniczan - 3,12-13.4,1-2.</h3><p>Bracia: Pan niech pomnoży liczbę waszą i niech spotęguje waszą wzajemną miłość dla wszystkich, jaką i my mamy dla was;<br />aby serca wasze utwierdzone zostały w nienagannej świętości wobec Boga, Ojca naszego, na przyjście Pana naszego, Jezusa, wraz ze wszystkimi Jego świętymi.<br />A na koniec, bracia, prosimy i zaklinamy was w Panu Jezusie: według tego, coście od nas przejęli w sprawie sposobu postępowania i podobania się Bogu i jak już postępujecie, stawajcie się coraz doskonalszymi!<br />Wiecie przecież, jakie nakazy daliśmy wam przez Pana Jezusa.</p><h3>Ewangelia wg św. Łukasza - 21,25-28.34-36.</h3><p>Jezus powiedział do swoich uczniów: «Będą znaki na słońcu, księżycu i gwiazdach, a na ziemi trwoga narodów bezradnych wobec szumu morza i jego nawałnicy.<br />Ludzie mdleć będą ze strachu, w oczekiwaniu wydarzeń zagrażających ziemi. Albowiem moce niebios zostaną wstrząśnięte.<br />Wtedy ujrzą Syna Człowieczego, nadchodzącego w obłoku z wielką mocą i chwałą.<br />A gdy się to dziać zacznie, nabierzcie ducha i podnieście głowy, ponieważ zbliża się wasze odkupienie.<br />Uważajcie na siebie, aby wasze serca nie były ociężałe wskutek obżarstwa, pijaństwa i trosk doczesnych, żeby ten dzień nie przypadł na was znienacka,<br />jak potrzask. Przyjdzie on bowiem na wszystkich, którzy mieszkają na całej ziemi.<br />Czuwajcie więc i módlcie się w każdym czasie, abyście mogli uniknąć tego wszystkiego, co ma nastąpić, i stanąć przed Synem Człowieczym».</p><hr /><h3>Św. Stefan Młodszy ()</h3><h3>Św. Jakub z Marchii (kapłan, zakonnik (+ 1476))</h3>"
	}, {
		"id": "29",
		"imagen": "Poniedziałek",
		"contenido": "<h3>Księga Izajasza - 2,1-5.</h3><p>Widzenie Izajasza, syna Amosa, dotyczące Judy i Jerozolimy:<br />Stanie się na końcu czasów, że góra świątyni Pańskiej stać będzie mocno na szczycie gór i wystrzeli ponad pagórki. Wszystkie narody do niej popłyną,<br />mnogie ludy pójdą i rzekną: «Chodźcie, wstąpmy na górę Pańską do świątyni Boga Jakuba. Niech nas nauczy dróg swoich, byśmy kroczyli Jego ścieżkami. Bo Prawo wyjdzie z Syjonu i słowo Pańskie – z Jeruzalem».<br />On będzie rozjemcą pomiędzy ludami i wyda wyroki dla licznych narodów. Wtedy swe miecze przekują na lemiesze, a swoje włócznie na sierpy. Naród przeciw narodowi nie podniesie miecza, nie będą się więcej zaprawiać do wojny.<br />Chodźcie, domu Jakuba, postępujmy w światłości Pańskiej!</p><h3>Księga Psalmów - 122(121),1-2.4-5.6-7.8-9.</h3><p>Ucieszyłem się, gdy mi powiedziano: <br />„Pójdziemy do domu Pana”.<br />Już stoją nasze stopy <br />w twoich bramach, Jeruzalem.<br />Do niego wstępują pokolenia Pańskie, <br />aby zgodnie z prawem Izraela wielbić imię Pana.<br />Tam ustawiono trony sędziowskie, <br />trony domu Dawida.<br />Proście o pokój dla Jeruzalem: <br />Niech żyją w pokoju, którzy cię miłują.<br />Niech pokój panuje w twych murach, <br />a pomyślność w twoich pałacach.<br />Ze względu na braci moich i przyjaciół <br />będę wołał: \"Pokój z tobą\"!<br />Ze względu na dom Pana, Boga naszego, <br />modlę się o dobro dla ciebie.</p><h3>Ewangelia wg św. Mateusza - 8,5-11.</h3><p>Gdy Jezus wszedł do Kafarnaum, zwrócił się do Niego setnik i prosił Go,<br />mówiąc: «Panie, sługa mój leży w domu sparaliżowany i bardzo cierpi».<br />Rzekł mu Jezus: «Przyjdę i uzdrowię go».<br />Lecz setnik odpowiedział: «Panie, nie jestem godzien, abyś wszedł pod dach mój, ale powiedz tylko słowo, a mój sługa odzyska zdrowie.<br />Bo i ja, choć podlegam władzy, mam pod sobą żołnierzy. Mówię temu: „Idź!” — a idzie; drugiemu: „Przyjdź!” — a przychodzi; a słudze: „Zrób to!” — a robi».<br />Gdy Jezus to usłyszał, zdziwił się i rzekł do tych, którzy szli za Nim: «Zaprawdę powiadam wam: U nikogo w Izraelu nie znalazłem tak wielkiej wiary.<br />Lecz powiadam wam: Wielu przyjdzie ze Wschodu i z Zachodu i zasiądą do stołu z Abrahamem, Izaakiem i Jakubem w królestwie niebieskim.</p><hr /><h3>Bł. Maria Klementyna Anuarita Nengapeta ()</h3><h3>Św. Paramon (męczennik (+ 250))</h3>"
	}, {
		"id": "30",
		"imagen": "Wtorek",
		"contenido": "<h3>List do Rzymian - 10,9-18.</h3><p>Jeżeli ustami swoimi wyznasz, że Jezus jest Panem, i w sercu swoim uwierzysz, że Bóg Go wskrzesił z martwych, osiągniesz zbawienie.<br />Bo sercem przyjęta wiara prowadzi do usprawiedliwienia, a wyznawanie jej ustami do zbawienia.<br />Wszak mówi Pismo: \"Żaden, kto wierzy w Niego, nie będzie zawstydzony\".<br />Nie ma już różnicy między Żydem a Grekiem. Jeden jest bowiem Pan wszystkich. On to rozdziela swe bogactwa wszystkim, którzy Go wzywają.<br />«Albowiem każdy, kto wezwie imienia Pańskiego, będzie zbawiony».<br />Jakże więc mieli wzywać Tego, w którego nie uwierzyli? Jakże mieli uwierzyć w Tego, którego nie słyszeli? Jakże mieli usłyszeć, gdy im nikt nie głosił?<br />Jakże mogliby im głosić, jeśliby nie zostali posłani? Jak to jest napisane: «Jak piękne stopy tych, którzy zwiastują dobrą nowinę».<br />Ale nie wszyscy dali posłuch Ewangelii. Izajasz bowiem mówi: «Panie, któż uwierzył temu, co od nas posłyszał?»<br />Przeto wiara rodzi się z tego, co się słyszy, tym zaś, co się słyszy, jest słowo Chrystusa.<br />Pytam więc: Czy może nie słyszeli? Ależ tak: «Po całej ziemi rozszedł się ich głos, aż na krańce świata ich słowa».</p><h3>Księga Psalmów - 19(18),2-3.4-5.</h3><p>Niebiosa głoszą chwałę Boga, <br />dzieło rąk Jego obwieszcza nieboskłon.<br />Dzień opowiada dniowi, <br />noc nocy wiadomość przekazuje.<br />Nie są to słowa ani nie jest to mowa, <br />których by dźwięku nie usłyszano.  <br />Ich głos się rozchodzi na całą ziemię <br />ich słowa aż po krańce świata.  </p><h3>Ewangelia wg św. Mateusza - 4,18-22.</h3><p>Gdy Jezus przechodził obok Jeziora Galilejskiego, ujrzał dwóch braci: Szymona, zwanego Piotrem, i brata jego, Andrzeja, jak zarzucali sieć w jezioro; byli bowiem rybakami.<br />I rzekł do nich: «Pójdźcie za Mną, a uczynię was rybakami ludzi».<br />Oni natychmiast zostawili sieci i poszli za Nim.<br />A idąc stamtąd dalej, ujrzał innych dwóch braci: Jakuba, syna Zebedeusza, i brata jego, Jana, jak z ojcem swym Zebedeuszem naprawiali w łodzi swe sieci. Ich też powołał.<br />A oni natychmiast zostawili łódź i ojca i poszli za Nim.</p><hr /><h3>Św. Andrzej Apostoł ()</h3><h3>Św. Trojan (biskup (+ 550))</h3>"
	}]
}
