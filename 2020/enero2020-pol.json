{
	"data": [{
		"id": "1",
		"imagen": "Środa",
		"contenido": "<h3>Księga Liczb - 6,22-27.</h3><p>Pan mówił do Mojżesza tymi słowami:<br />«Powiedz Aaronowi i jego synom: Tak oto macie błogosławić Izraelitom. Powiecie im:<br />\"Niech cię Pan błogosławi i strzeże.<br />Niech Pan rozpromieni oblicze swe nad tobą, niech cię obdarzy swą łaską.<br />Niech zwróci ku tobie oblicze swoje i niech cię obdarzy pokojem\".<br />Tak będą wzywać imienia mojego nad Izraelitami, a Ja im będę błogosławił».</p><h3>Księga Psalmów - 67(66),2-3.5.8.</h3><p>Niech Bóg się zmiłuje nad nami i nam błogosławi,  <br />niech nam ukaże pogodne oblicze.<br />Aby na ziemi znano Jego drogę, <br />Jego zbawienie wśród wszystkich narodów.<br />Niech się narody cieszą i weselą, <br />bo rządzisz ludami sprawiedliwie, <br />i kierujesz narodami na ziemi.<br />Niechaj nam Bóg błogosławi, <br />i niech cześć Mu oddają wszystkie krańce ziemi.</p><h3>List do Galatów - 4,4-7.</h3><p>Bracia: Gdy nadeszła pełnia czasu, zesłał Bóg swego Syna, zrodzonego z Niewiasty, zrodzonego pod Prawem,<br />aby wykupił tych, którzy podlegali Prawu, abyśmy mogli otrzymać przybrane synostwo.<br />Na dowód tego, że jesteście synami, Bóg wysłał do serc naszych Ducha Syna swego, który woła: „Abba, Ojcze!”<br />A zatem nie jesteś już niewolnikiem, lecz synem. Jeżeli zaś synem, to i dziedzicem z woli Bożej.</p><h3>Ewangelia wg św. Łukasza - 2,16-21.</h3><p>Pasterze pośpiesznie udali się do Betlejem i znaleźli Maryję, Józefa oraz leżące w żłobie Niemowlę.<br />Gdy Je ujrzeli, opowiedzieli o tym, co im zostało objawione o tym dziecięciu.<br />A wszyscy, którzy to słyszeli, zdumieli się tym, co im pasterze opowiedzieli.<br />Lecz Maryja zachowywała wszystkie te sprawy i rozważała je w swoim sercu.<br />A pasterze wrócili, wielbiąc i wysławiając Boga za wszystko, co słyszeli i widzieli, jak im to zostało przedtem powiedziane.<br />Gdy nadszedł dzień ósmy i należało obrzezać dziecię, nadano Mu imię Jezus, którym Je nazwał Anioł, zanim się poczęło w łonie Matki.</p><hr /><h3>Święta Boża Rodzicielka Maryja ()</h3><h3>Św. Fulgencjusz (biskup (+ 533))</h3>"
	}, {
		"id": "2",
		"imagen": "Czwartek",
		"contenido": "<h3>Pierwszy list św. Jana - 2,22-28.</h3><p>Najmilsi: Któż zaś jest kłamcą, jeśli nie ten, kto zaprzecza, że Jezus jest Mesjaszem? Ten właśnie jest antychrystem, który nie uznaje Ojca i Syna.<br />Ktokolwiek nie uznaje Syna, nie ma też i Ojca, kto zaś uznaje Syna, ten ma i Ojca.<br />Wy zaś zachowujecie w sobie to, co słyszeliście od początku. Jeżeli będzie trwało w was to, co słyszeliście od początku, to i wy będziecie trwać w Synu i w Ojcu.<br />A obietnicą tą, daną przez Niego samego, jest życie wieczne.<br />To wszystko napisałem wam o tych, którzy wprowadzają was w błąd.<br />Co do was, to namaszczenie, które otrzymaliście od Niego, trwa w was i nie potrzebujecie pouczenia od nikogo, ponieważ Jego namaszczenie poucza was o wszystkim. Ono jest prawdziwe i nie jest kłamstwem. Toteż trwajcie w Nim tak, jak was nauczyło.<br />Teraz właśnie trwajcie w Nim, dzieci, abyśmy, gdy się zjawi, mieli ufność i w dniu Jego przyjścia nie doznali wstydu.</p><h3>Księga Psalmów - 98(97),1.2-3ab.3cd-4.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Pan okazał swoje zbawienie, <br />na oczach pogan objawił swoją sprawiedliwość.<br />Wspomniał na dobroć i na wierność swoją<br />dla domu Izraela.<br />Ujrzały wszystkie krańce ziemi<br />zbawienie Boga naszego.<br />Wołaj z radości na cześć Pana, cała ziemio,  <br />cieszcie się, weselcie i grajcie.</p><h3>Ewangelia wg św. Jana - 1,19-28.</h3><p>Takie jest świadectwo Jana. Gdy Żydzi wysłali do niego z Jerozolimy kapłanów i lewitów z zapytaniem: «Kto ty jesteś?»,<br />on wyznał, a nie zaprzeczył, oświadczając: «Ja nie jestem Mesjaszem».<br />Zapytali go: «Cóż zatem? Czy jesteś Eliaszem?» Odrzekł: «Nie jestem». «Czy ty jesteś prorokiem?» Odparł: «Nie».<br />Powiedzieli mu więc: «Kim jesteś, abyśmy mogli dać odpowiedź tym, którzy nas wysłali? Co mówisz sam o sobie?»<br />Odpowiedział: «Jam głos wołającego na pustyni: Prostujcie drogę Pańską, jak rzekł prorok Izajasz».<br />A wysłannicy byli spośród faryzeuszów.<br />I zaczęli go pytać, mówiąc do niego: «Czemu zatem chrzcisz, skoro nie jesteś ani Mesjaszem, ani Eliaszem, ani prorokiem?»<br />Jan im tak odpowiedział: «Ja chrzczę wodą. Pośród was stoi Ten, którego wy nie znacie,<br />który po mnie idzie, a któremu ja nie jestem godzien odwiązać rzemyka u Jego sandała».<br />Działo się to w Betanii, po drugiej stronie Jordanu, gdzie Jan udzielał chrztu.</p><hr /><h3>Św. Grzegorz z Nazjanzu ()</h3><h3>Św. Bazyli Wielki ()</h3>"
	}, {
		"id": "3",
		"imagen": "Piątek",
		"contenido": "<h3>Pierwszy list św. Jana - 2,29.3,1-6.</h3><p>Najmilsi: Jeżeli wiecie, że Bóg jest sprawiedliwy, to uznajcie również, że każdy, kto postępuje sprawiedliwie, pochodzi od Niego.<br />Popatrzcie, jaką miłością obdarzył nas Ojciec: zostaliśmy nazwani dziećmi Bożymi: i rzeczywiście nimi jesteśmy. Świat zaś dlatego nas nie zna, że nie poznał Jego.<br />Umiłowani, obecnie jesteśmy dziećmi Bożymi, ale jeszcze się nie ujawniło, czym będziemy. Wiemy, że gdy się objawi, będziemy do Niego podobni, bo ujrzymy Go takim, jakim jest.<br />Każdy zaś, kto pokłada w Nim tę nadzieję, uświęca się podobnie jak On jest święty.<br />Każdy, kto grzeszy, dopuszcza się bezprawia, ponieważ grzech jest bezprawiem.<br />Wiecie, że On się objawił po to, aby zgładzić grzechy, w Nim zaś nie ma grzechu.<br />Każdy, kto trwa w Nim, nie grzeszy, żaden zaś z tych, którzy grzeszą, nie widział Go ani Go nie poznał.</p><h3>Księga Psalmów - 98(97),1.3cd-4.5-6.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Ujrzały wszystkie krańce ziemi<br />zbawienie Boga naszego.<br />Wołaj z radości na cześć Pana, cała ziemio,  <br />cieszcie się, weselcie i grajcie.<br />Śpiewajcie Panu przy wtórze cytry, <br />przy wtórze cytry i przy dźwięku harfy.<br />Przy trąbach i przy głosie rogu, <br />na oczach Pana, Króla, się radujcie.</p><h3>Ewangelia wg św. Jana - 1,29-34.</h3><p>Jan zobaczył podchodzącego ku niemu Jezusa i rzekł: «Oto Baranek Boży, który gładzi grzech świata.<br />To jest Ten, o którym powiedziałem: \"Po mnie przyjdzie Mąż, który mnie przewyższył godnością, gdyż był wcześniej ode mnie\".<br />Ja Go przedtem nie znałem, ale przyszedłem chrzcić wodą w tym celu, aby On się objawił Izraelowi».<br />Jan dał takie świadectwo: «Ujrzałem Ducha, który jak gołębica zstępował z nieba i spoczął na Nim.<br />Ja Go przedtem nie znałem, ale Ten, który mnie posłał, abym chrzcił wodą, powiedział do mnie: \"Ten, nad którym ujrzysz Ducha zstępującego i spoczywającego nad Nim, jest Tym, który chrzci Duchem Świętym\".<br />Ja to ujrzałem i daję świadectwo, że On jest Synem Bożym».</p><hr /><h3>Bł. Zdzisława Czeska (żona, matka (1215 - 1252))</h3><h3>Św. Genowefa (dziewica)</h3>"
	}, {
		"id": "4",
		"imagen": "Sobota",
		"contenido": "<h3>Pierwszy list św. Jana - 3,7-10.</h3><p>Dzieci, nie dajcie się zwodzić nikomu; ten, kto postępuje sprawiedliwie, jest sprawiedliwy, tak  jak On jest sprawiedliwy.<br />Kto grzeszy, jest dzieckiem diabła, ponieważ diabeł trwa w grzechu od początku. Syn Boży objawił się po to, aby zniszczyć dzieła diabła.<br />Każdy, kto narodził się z Boga, nie grzeszy, gdyż trwa w nim nasienie Boże; taki nie może grzeszyć, bo się narodził z Boga.<br />Dzięki temu można rozpoznać dzieci Boga i dzieci diabła: każdy, kto postępuje niesprawiedliwie, nie jest z Boga, jak i ten, kto nie miłuje swego brata.</p><h3>Księga Psalmów - 98(97),1.7-8.9.</h3><p>Śpiewajcie Panu pieśń nową, <br />albowiem uczynił cuda. <br />Zwycięstwo Mu zgotowała Jego prawica <br />i święte ramię Jego.<br />Niech szumi morze i wszystko, co w nim żyje, <br />krąg ziemi i jego mieszkańcy.<br />Rzeki niech klaszczą w dłonie, <br />góry niech razem wołają z radości.<br />W obliczu Pana, który nadchodzi,  <br />aby osądzić ziemię. <br />On będzie sądził świat sprawiedliwie <br />i ludy według słuszności.</p><h3>Ewangelia wg św. Jana - 1,35-42.</h3><p>Jan stał wraz z dwoma swoimi uczniami<br />i gdy zobaczył przechodzącego Jezusa, rzekł: «Oto Baranek Boży».<br />Dwaj uczniowie usłyszeli, jak mówił, i poszli za Jezusem.<br />Jezus zaś, odwróciwszy się i ujrzawszy, że oni idą za Nim, rzekł do nich: «Czego szukacie?» Oni powiedzieli do Niego: «Rabbi! – to znaczy: Nauczycielu – gdzie mieszkasz?»<br />Odpowiedział im: «Chodźcie, a zobaczycie». Poszli więc i zobaczyli, gdzie mieszka, i tego dnia pozostali u Niego. Było to około godziny dziesiątej.<br />Jednym z dwóch, którzy to usłyszeli od Jana i poszli za Nim, był Andrzej, brat Szymona Piotra.<br />Ten spotkał najpierw swego brata i rzekł do niego: «Znaleźliśmy Mesjasza» – to znaczy: Chrystusa. i przyprowadził go do Jezusa.<br />A Jezus, wejrzawszy na niego, powiedział: «Ty jesteś Szymon, syn Jana, ty będziesz nazywał się Kefas» — to znaczy: Piotr.</p><hr /><h3>Św. Elżbieta Anna Seton (wdowa)</h3><h3>Św. Aniela z Foligno (zakonnica)</h3>"
	}, {
		"id": "5",
		"imagen": "Niedziela",
		"contenido": "<h3>Mądrość Syracha - 24,1-2.8-12.</h3><p>Mądrość wychwala sama siebie, chlubi się pośród swego ludu.<br />Otwiera usta na zgromadzeniu Najwyższego i chlubi się przed Jego potęgą.<br />Wtedy przykazał mi Stwórca wszystkiego, Ten, co mnie stworzył, wyznaczył mi mieszkanie i rzekł: «W Jakubie rozbij namiot i w Izraelu obejmij dziedzictwo!»<br />Przed wiekami, na samym początku mnie stworzył i już nigdy istnieć nie przestanę.<br />W świętym przybytku, w Jego obecności, zaczęłam pełnić służbę i przez to na Syjonie mocno stanęłam.<br />Podobnie w mieście umiłowanym dał mi odpoczynek, w Jeruzalem jest moja władza.<br />Zapuściłam korzenie w sławnym narodzie, w posiadłości Pana, w Jego dziedzictwie.</p><h3>Księga Psalmów - 147,12-13.14-15.19-20.</h3><p>Chwal, Jeruzalem, Pana, <br />wysławiaj twego Boga, Syjonie!<br />Umacnia bowiem zawory bram twoich <br />i błogosławi synom twoim w tobie.<br />Zapewnia pokój twoim granicom <br />i wyborną pszenicą ciebie darzy.<br />Zsyła na ziemię swoje polecenia, <br />a szybko mknie Jego słowo.<br />Oznajmił swoje słowo Jakubowi, <br />Izraelowi ustawy swe i wyroki.<br />Nie uczynił tego dla innych narodów, <br />nie oznajmił im swoich wyroków.</p><h3>List do Efezjan - 1,3-6.15-18.</h3><p>Niech będzie błogosławiony Bóg i Ojciec Pana naszego Jezusa Chrystusa, On napełnił nas wszelkim błogosławieństwem duchowym na wyżynach niebieskich – w Chrystusie.<br />W Nim bowiem wybrał nas przez założeniem świata, abyśmy byli święci i nieskalani przed Jego obliczem. Z miłości<br />przeznaczył nas dla siebie jako przybranych synów przez Jezusa Chrystusa, według postanowienia swej woli,<br />ku chwale majestatu swej łaski, którą obdarzył nas w Umiłowanym.<br />Przeto i ja, usłyszawszy o waszej wierze w Pana Jezusa i o miłości względem wszystkich świętych,<br />nie zaprzestaję dziękczynienia, wspominając was w moich modlitwach.<br />Proszę w nich, aby Bóg Pana naszego Jezusa Chrystusa, Ojciec chwały, dał wam ducha mądrości i objawienia w głębszym poznaniu Jego samego.<br />Niech da wam światłe oczy serca, byście wiedzieli, czym jest nadzieja, do której On wzywa, czym bogactwo chwały Jego dziedzictwa wśród świętych.</p><h3>Ewangelia wg św. Jana - 1,1-18.</h3><p>Na początku było Słowo, a Słowo było u Boga, i Bogiem było Słowo.<br />Ono było na początku u Boga.<br />Wszystko przez Nie się stało, a bez Niego nic się nie stało, co się stało.<br />W Nim było życie, a życie było światłością ludzi,<br />a światłość w ciemności świeci i ciemność jej nie ogarnęła.<br />Pojawił się człowiek posłany przez Boga —Jan mu było na imię.<br />Przyszedł on na świadectwo, aby zaświadczyć o światłości, by wszyscy uwierzyli przez niego.<br />Nie był on światłością, lecz posłanym, aby zaświadczyć o światłości.<br />Była światłość prawdziwa, która oświeca każdego człowieka, gdy na świat przychodzi.<br />Na świecie było Słowo, a świat stał się przez Nie, lecz świat Go nie poznał.<br />Przyszło do swojej własności, a swoi Go nie przyjęli.<br />Wszystkim tym jednak, którzy Je przyjęli, dało moc, aby się stali dziećmi Bożymi, tym, którzy wierzą w imię Jego -<br />którzy ani z krwi, ani z żądzy ciała, ani z woli męża, ale z Boga się narodzili.<br />A Słowo stało się ciałem i zamieszkało wśród nas. I oglądaliśmy Jego chwałę, chwałę, jaką Jednorodzony otrzymuje od Ojca, pełen łaski i prawdy.<br />Jan daje o Nim świadectwo i głośno woła w słowach: «Ten był, o którym powiedziałem: Ten, który po mnie idzie, przewyższył mnie godnością, gdyż był wcześniej ode mnie».<br />Z Jego pełności wszyscy otrzymaliśmy – łaskę po łasce.<br />Podczas gdy Prawo zostało dane za pośrednictwem Mojżesza, łaska i prawda przyszły przez Jezusa Chrystusa.<br />Boga nikt nigdy nie widział; ten Jednorodzony Bóg, który jest w łonie ojca, o Nim pouczył.</p><hr /><h3>Bł. Maria Marcelina Darowska (zakonnica)</h3><h3>Św. Jan Nepomucen Neumann (biskup Filadelfii (+ 1860))</h3>"
	}, {
		"id": "6",
		"imagen": "Poniedziałek",
		"contenido": "<h3>Księga Izajasza - 60,1-6.</h3><p>Powstań! Świeć, Jeruzalem, bo przyszło twe światło i chwała Pańska rozbłyska nad tobą.<br />Bo oto ciemność okrywa ziemię i gęsty mrok spowija ludy, a ponad tobą jaśnieje Pan, i Jego chwała jawi się nad tobą.<br />I pójdą narody do twojego światła, królowie do blasku twojego wschodu.<br />Rzuć okiem dokoła i zobacz: Ci wszyscy zebrani zdążają do ciebie. Twoi synowie przychodzą z daleka, na rękach niesione są twe córki.<br />Wtedy zobaczysz i promienieć będziesz, a serce twe zadrży i rozszerzy się, bo do ciebie napłyną bogactwa zamorskie, zasoby narodów przyjdą ku tobie.<br />Zaleje cię mnogość wielbłądów – dromadery z Madianu i z Efy. Wszyscy oni przybędą z Saby, zaofiarują złoto i kadzidło, nucąc radośnie hymny na cześć Pana.</p><h3>Księga Psalmów - 72(71),1b-2.7-8.10-11.12-13.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Za dni Jego zakwitnie sprawiedliwość <br />i wielki pokój, aż księżyc nie zgaśnie.<br />Będzie panował od morza do morza, <br />od Rzeki aż po krańce ziemi.<br />Królowie Tarszisz i wysp przyniosą dary, <br />królowie Szeby i Saby złożą daninę.<br />I oddadzą mu pokłon wszyscy królowie, <br />wszystkie narody będą Mu służyły.<br />Wyzwoli bowiem biedaka, który Go wzywa, <br />i ubogiego, który nie ma opieki.<br />Zmiłuje się nad biednym i ubogim, <br />nędzarza ocali od śmierci.</p><h3>List do Efezjan - 3,2-3a.5-6.</h3><p>Bracia: Słyszeliście przecież o udzieleniu przez Boga łaski danej mi dla was,<br />że mianowicie przez objawienie oznajmiona mi została ta tajemnica.<br />Nie była ona oznajmiona synom ludzkim w poprzednich pokoleniach, tak jak teraz została objawiona przez Ducha świętym Jego apostołom i prorokom,<br />to znaczy, że poganie już są współdziedzicami i współczłonkami Ciała, i współuczestnikami obietnicy w Chrystusie Jezusie przez Ewangelię.</p><h3>Ewangelia wg św. Mateusza - 2,1-12.</h3><p>Gdy Jezus narodził się w Betlejem w Judei za panowania króla Heroda, oto mędrcy ze Wschodu przybyli do Jerozolimy<br />i pytali: «Gdzie jest nowo narodzony Król żydowski? Ujrzeliśmy bowiem jego gwiazdę na Wschodzie i przybyliśmy oddać Mu pokłon».<br />Skoro to usłyszał król Herod, przeraził się, a z nim cała Jerozolima.<br />Zebrał więc wszystkich arcykapłanów i uczonych ludu i wypytywał ich, gdzie ma się narodzić Mesjasz.<br />Ci mu odpowiedzieli: «W Betlejem judzkim, bo tak zostało napisane przez Proroka:<br />A ty, Betlejem, ziemio Judy, nie jesteś zgoła najlichsze spośród głównych miast Judy, albowiem z ciebie wyjdzie władca, który będzie pasterzem ludu mego, Izraela».<br />Wtedy Herod przywołał potajemnie Mędrców i wypytał ich dokładnie o czas ukazania się gwiazdy.<br />A kierując ich do Betlejem, rzekł: «Udajcie się tam i wypytajcie starannie o Dziecię, a gdy Je znajdziecie, donieście mi, abym i ja mógł pójść i oddać Mu pokłon».<br />Oni zaś wysłuchawszy króla, ruszyli w drogę. A oto gwiazda, którą widzieli na Wschodzie, postępowała przed nimi, aż przyszła i zatrzymała się nad miejscem, gdzie było Dziecię.<br />Gdy ujrzeli gwiazdę, bardzo się uradowali.<br />Weszli do domu i zobaczyli Dziecię z Matką Jego, Maryją; upadli na twarz i oddali Mu pokłon. I otworzywszy swe skarby, ofiarowali Mu dary: złoto, kadzidło i mirrę.<br />A otrzymawszy we śnie nakaz, żeby nie wracali do Heroda, inną drogą udali się z powrotem do swojego kraju.</p><hr /><h3>Św. Melaniusz (biskup Rennes (+ ok. 530))</h3><h3>Św. Rafaela Maria Porras (+ 1925) ()</h3>"
	}, {
		"id": "7",
		"imagen": "Wtorek",
		"contenido": "<h3>Pierwszy list św. Jana - 3,22-24.4,1-6.</h3><p>Najmilsi: O co prosić będziemy, otrzymamy od Boga, ponieważ zachowujemy Jego przykazania i czynimy to, co się Jemu podoba.<br />Przykazanie zaś Jego jest takie, abyśmy wierzyli w imię Jego Syna, Jezusa Chrystusa, i miłowali się wzajemnie tak, jak nam nakazał.<br />Kto wypełnia Jego przykazania, trwa w Bogu, a Bóg w nim; a to, że trwa On w nas, poznajemy po Duchu, którego nam dał.<br />Umiłowani, nie każdemu duchowi dowierzajcie, ale badajcie duchy, czy są z Boga, gdyż wielu fałszywych proroków pojawiło się na świecie.<br />Po tym poznajecie Ducha Bożego: każdy duch, który uznaje, że Jezus Chrystus przyszedł w ciele, jest z Boga.<br />Żaden zaś duch, który nie uznaje Jezusa, nie jest z Boga; i to jest duch antychrysta, który – jak słyszeliście – nadchodzi i już teraz przebywa na świecie.<br />Wy, dzieci, jesteście z Boga i zwyciężyliście ich, ponieważ większy jest Ten, który w was jest, od tego, który jest w świecie.<br />Oni są ze świata, dlatego mówią od świata, a świat ich słucha.<br />My jesteśmy z Boga. Ten, kto zna Boga, słucha nas. Kto nie jest z Boga, nas nie słucha. W ten sposób poznajemy ducha prawdy i ducha fałszu.</p><h3>Księga Psalmów - 2,7-8.10-11.</h3><p>Wyrok Pański ogłoszę: <br />On rzekł do mnie: «Ty jesteś moim Synem, <br />Ja dzisiaj zrodziłem Ciebie.<br />Żądaj, a dam Ci w dziedzictwo narody <br />i krańce ziemi w posiadanie Twoje.<br />A teraz, królowie, zrozumcie, <br />nauczcie się, sędziowie ziemi.<br />Służcie Panu z bojaźnią, <br />z drżeniem całujcie Mu stopy.</p><h3>Ewangelia wg św. Mateusza - 4,12-17.23-25.</h3><p>Gdy Jezus posłyszał, że Jan został uwięziony, usunął się do Galilei.<br />Opuścił jednak Nazaret, przyszedł i osiadł w Kafarnaum nad jeziorem, na pograniczu Zabulona i Neftalego.<br />Tak miało się spełnić słowo proroka Izajasza:<br />\"Ziemia Zabulona i ziemia Neftalego, na drodze ku morzu, Zajordanie, Galilea pogan!<br />Lud, który siedział w ciemności, ujrzał światło wielkie, i mieszkańcom cienistej krainy śmierci wzeszło światło\".<br />Odtąd począł Jezus nauczać i mówić: «Nawracajcie się, albowiem bliskie jest królestwo niebieskie».<br />I obchodził Jezus całą Galileę, nauczając w tamtejszych synagogach, głosząc Ewangelię o królestwie i lecząc wszystkie choroby i wszelkie słabości wśród ludu.<br />A wieść o Nim rozeszła się po całej Syrii. Przynoszono więc do Niego wszystkich cierpiących, których dręczyły rozmaite choroby i dolegliwości: opętanych, epileptyków i paralityków. A On ich uzdrawiał.<br />I szły za Nim liczne tłumy z Galilei i z Dekapolu, z Jerozolimy, z Judei i z Zajordania.</p><hr /><h3>Św. Rajmund z Penafort (prezbiter)</h3><h3>Św. Lucjan (prezbiter i męczennik)</h3>"
	}, {
		"id": "8",
		"imagen": "Środa",
		"contenido": "<h3>Pierwszy list św. Jana - 4,7-10.</h3><p>Umiłowani, miłujmy się wzajemnie, ponieważ miłość jest z Boga, a każdy, kto miłuje, narodził się z Boga i zna Boga.<br />Kto nie miłuje, nie zna Boga, bo Bóg jest miłością.<br />W tym objawiła się miłość Boga ku nam, że zesłał Syna swego Jednorodzonego na świat, abyśmy życie mieli dzięki Niemu.<br />W tym przejawia się miłość, że nie my umiłowaliśmy Boga, ale że On sam nas umiłował i posłał Syna swojego jako ofiarę przebłagalną za nasze grzechy.</p><h3>Księga Psalmów - 72(71),1b-2.3-4b.7-8.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Niech góry przyniosą pokój ludowi, <br />a wzgórza sprawiedliwość.<br />Otoczy opieką ubogich z ludu, <br />będzie ratował dzieci biedaków.<br />Za dni Jego zakwitnie sprawiedliwość <br />i wielki pokój, aż księżyc nie zgaśnie.<br />Będzie panował od morza do morza, <br />od Rzeki aż po krańce ziemi.</p><h3>Ewangelia wg św. Marka - 6,34-44.</h3><p>Gdy Jezus ujrzał wielki tłum, zlitował się nad nimi, byli bowiem jak owce niemające pasterza. I zaczął ich nauczać o wielu sprawach.<br />A gdy pora była już późna, przystąpili do Niego uczniowie i rzekli: «Miejsce to jest pustkowiem, a pora już późna.<br />Odpraw ich. Niech idą do okolicznych osiedli i wsi, a kupią sobie coś do jedzenia».<br />Lecz On im odpowiedział: «Wy dajcie im jeść!» Rzekli Mu: «Mamy pójść i za dwieście denarów kupić chleba, żeby im dać jeść?»<br />On ich spytał: «Ile macie chlebów? Idźcie, zobaczcie!» Gdy się upewnili, rzekli: «Pięć i dwie ryby».<br />Wtedy polecił im wszystkim usiąść gromadami na zielonej trawie.<br />I rozłożyli się, gromada przy gromadzie, po stu i pięćdziesięciu.<br />A wziąwszy pięć chlebów i dwie ryby, spojrzał w niebo, odmówił błogosławieństwo, połamał chleby i dawał uczniom, by kładli przed nimi; także dwie ryby rozdzielił między wszystkich.<br />Jedli wszyscy do syta<br />i zebrali jeszcze dwanaście pełnych koszów ułomków i resztek z ryb.<br />A tych, którzy jedli chleby, było pięć tysięcy mężczyzn.</p><hr /><h3>Św. Seweryn z Noricum ()</h3><h3>Bł. Eurozja Fabris ()</h3>"
	}, {
		"id": "9",
		"imagen": "Czwartek",
		"contenido": "<h3>Pierwszy list św. Jana - 4,11-18.</h3><p>Umiłowani, jeśli Bóg tak nas umiłował, to i my winniśmy się wzajemnie miłować.<br />Nikt nigdy Boga nie oglądał. Jeżeli miłujemy się wzajemnie, Bóg trwa w nas i miłość ku Niemu jest w nas doskonała.<br />Poznajemy, że my trwamy w Nim, a On w nas, bo udzielił nam ze swego Ducha.<br />My także widzieliśmy i świadczymy, że Ojciec zesłał Syna jako Zbawiciela świata.<br />Jeśli kto wyznaje, że Jezus jest Synem Bożym, to Bóg trwa w nim, a on w Bogu.<br />My poznaliśmy i uwierzyliśmy miłości, jaką Bóg ma ku nam. Bóg jest miłością: kto trwa w miłości, trwa w Bogu, a Bóg trwa w nim.<br />Przez to miłość osiąga w nas kres doskonałości, iż będziemy mieli pełną ufność w dzień sądu, ponieważ tak jak On jest w niebie, i my jesteśmy na tym świecie.<br />W miłości nie ma lęku, lecz doskonała miłość usuwa lęk, ponieważ lęk kojarzy się z karą. Ten zaś, kto się lęka, nie wydoskonalił się w miłości.</p><h3>Księga Psalmów - 72(71),1-2.10-11.12-13.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Królowie Tarszisz i wysp przyniosą dary, <br />królowie Szeby i Saby złożą daninę.<br />I oddadzą mu pokłon wszyscy królowie, <br />wszystkie narody będą Mu służyły.<br />Wyzwoli bowiem biedaka, który Go wzywa, <br />i ubogiego, który nie ma opieki.<br />Zmiłuje się nad biednym i ubogim, <br />nędzarza ocali od śmierci.</p><h3>Ewangelia wg św. Marka - 6,45-52.</h3><p>Kiedy Jezus nasycił pięć tysięcy mężczyzn, zaraz przynaglił swych uczniów, żeby wsiedli do łodzi i wyprzedzili Go na drugi brzeg, do Betsaidy, zanim sam odprawi tłum.<br />Rozstawszy się więc z nimi, odszedł na górę, aby się modlić.<br />Wieczór zapadł, łódź była na środku jeziora, a On sam jeden na lądzie.<br />Widząc, jak się trudzili przy wiosłowaniu, bo wiatr był im przeciwny, około czwartej straży nocnej przyszedł do nich, krocząc po jeziorze, i chciał ich minąć.<br />Oni zaś, gdy Go ujrzeli kroczącego po jeziorze, myśleli, że to zjawa, i zaczęli krzyczeć.<br />Widzieli Go bowiem wszyscy i zatrwożyli się. Lecz On zaraz przemówił do nich: «Odwagi, to Ja jestem, nie bójcie się!»<br />I wszedł do nich do łodzi, a wiatr się uciszył.<br />Wtedy oni tym bardziej zdumieli się w duszy, nie zrozumieli bowiem zajścia z chlebami, gdyż umysł ich był otępiały.</p><hr /><h3>Św. Julian (męczennik)</h3><h3>Św. Andrzej Corsini (biskup)</h3>"
	}, {
		"id": "10",
		"imagen": "Piątek",
		"contenido": "<h3>Pierwszy list św. Jana - 4,19-21.5,1-4.</h3><p>Najmilsi: My miłujemy Boga, ponieważ Bóg sam pierwszy nas umiłował.<br />Jeśliby ktoś mówił: «Miłuję Boga», a brata swego nienawidził, jest kłamcą, albowiem kto nie miłuje brata swego, którego widzi, nie może miłować Boga, którego nie widzi.<br />Takie zaś mamy od Niego przykazanie, aby ten, kto miłuje Boga, miłował też i brata swego.<br />Każdy, kto wierzy, że Jezus jest Mesjaszem, z Boga się narodził, i każdy miłujący Tego, który dał życie, miłuje również tego, który życie od Niego otrzymał.<br />Po tym poznajemy, że miłujemy dzieci Boże, gdy miłujemy Boga i wypełniamy Jego przykazania,<br />albowiem miłość względem Boga polega na spełnianiu Jego przykazań, a przykazania Jego nie są ciężkie.<br />Wszystko bowiem, co z Boga zrodzone, zwycięża świat; tym właśnie zwycięstwem, które zwyciężyło świat, jest nasza wiara.</p><h3>Księga Psalmów - 72(71),1-2.14-15.17.</h3><p>Boże, przekaż Twój sąd królowi, <br />a Twoją sprawiedliwość synowi królewskiemu.<br />Aby Twoim ludem rządził sprawiedliwie <br />i ubogimi według prawa.<br />Wybawi ich od krzywdy i ucisku, <br />a krew ich cenna będzie w Jego oczach.<br />Zawsze będą modlić się za niego,  <br />nieustannie Mu błogosławić.<br />Niech jego imię trwa na wieki, <br />jak długo świeci słońce, niech trwa jego imię. <br />Niech jego imieniem wzajemnie się błogosławią, <br />niech wszystkie narody życzą mu szczęścia.</p><h3>Ewangelia wg św. Łukasza - 4,14-22a.</h3><p>Jezus powrócił w mocy Ducha do Galilei, a wieść o Nim rozeszła się po całej okolicy.<br />On zaś nauczał w ich synagogach, wysławiany przez wszystkich.<br />Przyszedł również do Nazaretu, gdzie się wychował. W dzień szabatu udał się swoim zwyczajem do synagogi i powstał, aby czytać.<br />Podano Mu księgę proroka Izajasza. Rozwinąwszy księgę, znalazł miejsce, gdzie było napisane:<br />«Duch Pański spoczywa na Mnie, ponieważ Mnie namaścił i posłał Mnie, abym ubogim niósł dobrą nowinę, więźniom głosił wolność, a niewidomym przejrzenie; abym uciśnionych odsyłał wolnymi,<br />abym obwoływał rok łaski Pana».<br />Zwinąwszy księgę oddał słudze i usiadł; a oczy wszystkich w synagodze były w Nim utkwione.<br />Począł więc mówić do nich: «Dziś spełniły się te słowa Pisma, które słyszeliście».<br />A wszyscy przyświadczali Mu i dziwili się pełnym wdzięku słowom, które płynęły z ust Jego.</p><hr /><h3>Św. Grzegorz z Nyssy ()</h3><h3>Św. Marcjan (+ 470) ()</h3>"
	}, {
		"id": "11",
		"imagen": "Sobota",
		"contenido": "<h3>Pierwszy list św. Jana - 5,5-13.</h3><p>Najmilisi: Któż zwycięża świat, jeśli nie ten, kto wierzy, że Jezus jest Synem Bożym?<br />Jezus Chrystus jest Tym, który przyszedł przez wodę i krew, i Ducha, nie tylko w wodzie, lecz w wodzie i we krwi. Duch daje świadectwo, bo Duch jest prawdą.<br />Trzej bowiem dają świadectwo:<br />Duch, woda i krew, a ci trzej w jedno się łączą.<br />Jeśli przyjmujemy świadectwo ludzi – to świadectwo Boże więcej znaczy, ponieważ jest to świadectwo Boga, które dał o swoim Synu.<br />Kto wierzy w Syna Bożego, ten ma w sobie świadectwo Boga, kto nie wierzy Bogu, uczynił Go kłamcą, bo nie uwierzył świadectwu, jakie Bóg dał o swoim Synu.<br />A świadectwo jest takie: że Bóg dał nam życie wieczne, a to życie jest w Jego Synu.<br />Ten, kto ma Syna, ma życie, a kto nie ma Syna Bożego, nie ma też i życia.<br />O tym napisałem do was, którzy wierzycie w imię Syna Bożego, abyście wiedzieli, że macie życie wieczne.</p><h3>Księga Psalmów - 147,12-13.14-15.19-20.</h3><p>Chwal, Jeruzalem, Pana, <br />wysławiaj twego Boga, Syjonie!<br />Umacnia bowiem zawory bram twoich <br />i błogosławi synom twoim w tobie.<br />Zapewnia pokój twoim granicom <br />i wyborną pszenicą ciebie darzy.<br />Zsyła na ziemię swoje polecenia, <br />a szybko mknie Jego słowo.<br />Oznajmił swoje słowo Jakubowi, <br />Izraelowi ustawy swe i wyroki.<br />Nie uczynił tego dla innych narodów, <br />nie oznajmił im swoich wyroków.</p><h3>Ewangelia wg św. Łukasza - 5,12-16.</h3><p>Gdy Jezus przebywał w jednym z miast, zjawił się człowiek cały pokryty trądem. Gdy ujrzał Jezusa, upadł na twarz i prosił Go: «Panie, jeśli chcesz, możesz mnie oczyścić».<br />Jezus wyciągnął rękę i dotknął go, mówiąc: «Chcę, bądź oczyszczony». I natychmiast trąd z niego ustąpił.<br />A On mu przykazał, żeby nikomu nie mówił: «Ale idź, pokaż się kapłanowi i złóż ofiarę za swe oczyszczenie, jak przepisał Mojżesz, na świadectwo dla nich».<br />Lecz tym szerzej rozchodziła się Jego sława, a liczne tłumy zbierały się, aby Go słuchać i uzyskać uzdrowienie z ich niedomagań.<br />On jednak usuwał się na pustkowie i tam się modlił.</p><hr /><h3>Św. Honorata (dziewica)</h3><h3>Św. Paulin (patriarcha Akwilei)</h3>"
	}, {
		"id": "12",
		"imagen": "Niedziela",
		"contenido": "<h3>Księga Izajasza - 42,1-4.6-7.</h3><p>Tak mówi Pan: \"Oto mój Sługa, którego podtrzymuję. Wybrany mój, w którym mam upodobanie. Sprawiłem, że Duch mój na Nim spoczął; On przyniesie narodom Prawo.<br />Nie będzie wołał ni podnosił głosu, nie da słyszeć krzyku swego na dworze.<br />Nie złamie trzciny nadłamanej, nie zgasi ledwo tlejącego się knotka. On rzeczywiście przyniesie Prawo,<br />Nie zniechęci się ani nie załamie, aż utrwali Prawo na ziemi, a Jego pouczenia wyczekują wyspy.<br />Ja, Pan, powołałem Cię słusznie, ująłem Cię za rękę i ukształtowałem, ustanowiłem Cię przymierzem dla ludzi, światłością dla narodów,<br />abyś otworzył oczy niewidomym, ażebyś z zamknięcia wypuścił jeńców, z więzienia tych, co mieszkają w ciemności\".</p><h3>Księga Psalmów - 29(28),1a.2.3ac-4.3b.9b-10.</h3><p>Oddajcie Panu, synowie Boży, <br />oddajcie Panu chwałę i sławcie Jego potęgę.<br />Oddajcie Panu chwałę Jego imienia, <br />na świętym dziedzińcu uwielbiajcie Pana.<br />Ponad wodami głos Pański,<br />Pan ponad wód bezmiarem!<br />Głos Pana potężny, <br />głos Pana pełen dostojeństwa.<br />Zagrzmiał Bóg majestatu:<br />a w świątyni Jego wszyscy wołają: „Chwała!”<br />Pan zasiadł nad potopem, <br />Pan jako Król zasiada na wieki.</p><h3>Dzieje Apostolskie - 10,34-38.</h3><p>Gdy Piotr przybył do domu setnika Korneliusza w Cezarei, przemówił w dłuższym wywodzie: «Przekonuję się, że Bóg naprawdę nie ma względu na osoby.<br />Ale w każdym narodzie miły jest Mu ten, kto się Go boi i postępuje sprawiedliwie».<br />Posłał swe słowo synom Izraela, zwiastując im pokój przez Jezusa Chrystusa. On to jest Panem wszystkich.<br />«Wiecie, co się działo w całej Judei, począwszy od Galilei, po chrzcie, który głosił Jan.<br />Znacie sprawę Jezusa z Nazaretu, którego Bóg namaścił Duchem Świętym i mocą. Dlatego że Bóg był z Nim, przeszedł On, dobrze czyniąc i uzdrawiając wszystkich, którzy byli pod władzą diabła.</p><h3>Ewangelia wg św. Mateusza - 3,13-17.</h3><p>Jezus przyszedł z Galilei nad Jordan do Jana, żeby przyjąć chrzest od niego.<br />Lecz Jan powstrzymywał Go, mówiąc: «To ja potrzebuję chrztu od Ciebie, a Ty przychodzisz do mnie?»<br />Jezus mu odpowiedział: «Ustąp teraz, bo tak godzi się nam wypełnić wszystko, co sprawiedliwe». Wtedy Mu ustąpił.<br />A gdy Jezus został ochrzczony, natychmiast wyszedł z wody. A oto otworzyły Mu się niebiosa i ujrzał Ducha Bożego zstępującego jak gołębicę i przychodzącego na Niego.<br />A oto głos z nieba mówił: «Ten jest mój Syn umiłowany, w którym mam upodobanie».</p><hr /><h3>Św. Bernard z Corleone (zakonnik)</h3><h3>Św. Arkadiusz (męczennik)</h3>"
	}, {
		"id": "13",
		"imagen": "Poniedziałek",
		"contenido": "<h3>Pierwsza Księga Samuela - 1,1-8.</h3><p>Był pewien człowiek z Ramataim, Sufita z górskiej okolicy Efraima, imieniem Elkana, syn Jerochama, syna Elihu, syna Tochu, syna Sufa, Efratejczyka.<br />Miał on dwie żony: jednej było na imię Anna, a drugiej Peninna. Peninna miała dzieci, natomiast Anna ich nie miała.<br />Corocznie człowiek ten udawał się z miasta swego do Szilo, aby oddać pokłon i złożyć ofiarę dla Pana Zastępów. Byli tam dwaj synowie Helego: Chofni i Pinchas - kapłani Pana.<br />Pewnego dnia Elkana składał ofiarę. Dał wtedy żonie swej Peninnie, wszystkim jej synom i córkom po części ze składanej ofiary.<br />Również Annie dał część, lecz podwójną, gdyż Annę bardzo miłował, mimo że Pan zamknął jej łono.<br />Jej rywalka przymnażała jej smutku, aby ją rozjątrzyć z tego powodu, że Pan zamknął jej łono.<br />I tak się działo przez wiele lat. Ile razy szła do świątyni Pana, tamta dokuczała jej w ten sposób. Anna więc płakała i nie jadła.<br />I rzekł do niej jej mąż, Elkana: \"Anno, czemu płaczesz? Dlaczego nie jesz? Czemu się twoje serce smuci? Czyż ja nie znaczę dla ciebie więcej niż dziesięciu synów?\"</p><h3>Księga Psalmów - 116(115),12-13.14-17.18-19.</h3><p>Czym się Panu odpłacę <br />za wszystko, co mi wyświadczył?<br />Podniosę kielich zbawienia <br />i wezwę imienia Pana.<br />Wypełnię me śluby dla Pana <br />przed całym Jego ludem.<br />Cenna jest w oczach Pana <br />śmierć Jego wyznawców.<br />O Panie, jestem Twoim sługą, <br />Twym sługą, synem Twojej służebnicy. <br />Ty rozerwałeś moje kajdany.<br />Tobie złożę ofiarę pochwalną <br />i wezwę imienia Pana.<br />Wypełnię me śluby dla Pana <br />przed całym Jego ludem.<br />W dziedzińcach Pańskiego domu, <br />pośrodku ciebie, Jeruzalem.</p><h3>Ewangelia wg św. Marka - 1,14-20.</h3><p>Gdy Jan został uwięziony, Jezus przyszedł do Galilei i głosił Ewangelię Bożą. Mówił:<br />«Czas się wypełnił i bliskie jest królestwo Boże. Nawracajcie się i wierzcie w Ewangelię!»<br />Przechodząc obok Jeziora Galilejskiego, ujrzał Szymona i brata Szymonowego, Andrzeja, jak zarzucali sieć w jezioro; byli bowiem rybakami.<br />Jezus rzekł do nich: «Pójdźcie za Mną, a sprawię, że się staniecie rybakami ludzi».<br />A natychmiast, porzuciwszy sieci, poszli za Nim.<br />Idąc nieco dalej, ujrzał Jakuba, syna Zebedeusza, i brata jego, Jana, którzy też byli w łodzi i naprawiali sieci.<br />Zaraz ich powołał, a oni zostawili ojca swego, Zebedeusza, razem z najemnikami w łodzi i poszli za Nim.</p><hr /><h3>Św. Hilary z Poitiers ()</h3><h3>Św. Glafira (dziewica (+ IV w.))</h3>"
	}, {
		"id": "14",
		"imagen": "Wtorek",
		"contenido": "<h3>Pierwsza Księga Samuela - 1,9-20.</h3><p>Gdy w Szilo skończono ucztę po ofierze, Anna wstała. A kapłan Heli siedział na krześle przed bramą przybytku Pańskiego.<br />Ona zaś smutna na duszy zanosiła do Pana modlitwy i  płakała rzewnie.<br />Złożyła również ślub, mówiąc: \"Panie Zastępów! Jeżeli łaskawie wejrzysz na poniżenie służebnicy twojej i wspomnisz na mnie, i nie zapomnisz służebnicy twojej, i dasz mi potomka płci męskiej, wtedy oddam go Panu po wszystkie dni jego życia, a brzytwa nie dotknie jego głowy\".<br />Gdy tak żarliwie się modliła przed obliczem Pana, Heli przyglądał się jej ustom.<br />Anna zaś mówiła tylko w głębi swego serca, poruszała wargami, lecz głosu nie było słychać. Heli sądził, że była pijana.<br />Heli odezwał się do niej: \"Dokąd będziesz pijana? Wytrzeźwiej od wina!\"<br />Anna odrzekła: \"Nie, panie mój. Jestem nieszczęśliwą kobietą, a nie upiłam się winem ani sycerą. Wylałam duszę moją przed Panem.<br />Nie uważaj swej służebnicy za córkę Beliala, gdyż z nadmiaru zmartwienia i boleści duszy mówiłam cały czas\".<br />Heli odpowiedział: \"Idź w pokoju, a Bóg Izraela niech spełni prośbę, jaką do Niego zaniosłaś\".<br />Odpowiedziała: \"Obyś darzył życzliwością twoją służebnicę!\" I odeszła ta kobieta: jadła i nie miała już twarzy tak smutnej jak przedtem.<br />Wstali o zaraniu i oddawszy pokłon Panu, wrócili i udali się do domu swego w Rama. Elkana zbliżył się do swojej żony, Anny, a Pan wspomniał na nią.<br />Anna poczęła i po upływie dni urodziła syna i nazwała go imieniem Samuel, ponieważ powiedziała: \"Uprosiłam go u Pana\".</p><h3>Pierwsza Księga Samuela - 2,1.4-5.6-7.8abcd.</h3><p>Moje serce raduje się w Panu, <br />dzięki Niemu moc moja wzrasta. <br />Szeroko otwarłem usta przeciw moim wrogom,  <br />bo cieszyć się mogę Twoją pomocą.<br />Łuk potężnych się łamie, <br />a mocą przepasują się słabi.<br />Syci za chleb się najmują, głodni zaś odpoczywają, <br />niepłodna rodzi siedmioro, a matka wielu dzieci usycha.<br />Pan daje śmierć i życie, <br />wtrąca do otchłani i z niej wyprowadza.<br />Pan czyni ubogim lub bogatym, <br />poniża i wywyższa.<br />Biedaka z prochu podnosi,<br />z błota dźwiga nędzarza,<br />by go wśród książąt posadzić<br />i dać mu tron chwały.</p><h3>Ewangelia wg św. Marka - 1,21b-28.</h3><p>W Kafarnaum Jezus w szabat wszedł do synagogi i nauczał.<br />Zdumiewali się Jego nauką: uczył ich bowiem jak ten, który ma władzę, a nie jak uczeni w Piśmie.<br />Był właśnie w ich synagodze człowiek opętany przez ducha nieczystego. Zaczął on wołać:<br />«Czego chcesz od nas, Jezusie Nazarejczyku? Przyszedłeś nas zgubić. Wiem, kto jesteś: Święty Boga».<br />Lecz Jezus rozkazał mu surowo: «Milcz i wyjdź z niego!»<br />Wtedy duch nieczysty zaczął nim miotać i z głośnym krzykiem wyszedł z niego.<br />A wszyscy się zdumieli, tak że jeden drugiego pytał: «Co to jest? Nowa jakaś nauka z mocą. Nawet duchom nieczystym rozkazuje i są Mu posłuszne».<br />I wnet rozeszła się wieść o Nim wszędzie po całej okolicznej krainie galilejskiej.</p><hr /><h3>Św. Feliks z Noli (prezbiter)</h3><h3>Bł. Józef Tovini ()</h3>"
	}, {
		"id": "15",
		"imagen": "Środa",
		"contenido": "<h3>Pierwsza Księga Samuela - 3,1-10.19-20.</h3><p>Młody Samuel usługiwał Panu pod okiem Helego. W owym czasie rzadko odzywał się Pan, a widzenia nie były częste.<br />Pewnego dnia Heli spał w zwykłym miejscu. Jego oczy zaczęły słabnąć i już nie widział.<br />A światło Boże jeszcze nie zagasło. Samuel zaś spał w przybytku Pańskim, gdzie znajdowała się Arka Przymierza.<br />Wtedy Pan zawołał Samuela, a ten odpowiedział: «Oto jestem».<br />Potem pobiegł do Helego mówiąc mu: «Oto jestem: przecież mnie wołałeś». Heli odrzekł: «Nie wołałem cię, wróć i połóż się spać». Położył się zatem spać.<br />Lecz Pan powtórzył wołanie: «Samuelu!» Wstał Samuel i poszedł do Helego mówiąc: «Oto jestem: przecież mnie wołałeś». Odrzekł mu: «Nie wołałem cię, synu. Wróć i połóż się spać».<br />Samuel bowiem jeszcze nie znał Pana, a słowo Pańskie nie było mu jeszcze objawione.<br />I znów Pan powtórzył po raz trzeci swe wołanie: «Samuelu!» Wstał więc i poszedł do Helego, mówiąc: «Oto jestem: przecież mnie wołałeś». Heli spostrzegł się, że to Pan woła chłopca.<br />Rzekł więc Heli do Samuela: «Idź spać! Gdyby jednak ktoś cię wołał, odpowiedz: Mów, Panie, bo sługa Twój słucha». Odszedł Samuel, położył się spać na swoim miejscu.    <br />Przybył Pan i stanąwszy zawołał jak poprzednim razem: «Samuelu, Samuelu!» Samuel odpowiedział: «Mów, bo sługa Twój słucha».<br />Samuel dorastał, a Pan był z nim. Nie pozwolił upaść żadnemu jego słowu na ziemię.<br />Wszyscy Izraelici od Dan aż do Beer-Szeby poznali, że Samuel zyskał potwierdzenie jako prorok Pański.</p><h3>Księga Psalmów - 40(39),2.5.7-8a.8b-9.10.</h3><p>Z nadzieją czekałem na Pana, <br />a On się pochylił nade mną.<br />Szczęśliwy człowiek, który nadzieję pokłada w Panu, <br />a nie naśladuje pysznych i skłonnych do kłamstwa.<br />Nie chciałeś ofiary krwawej ani z płodów ziemi, <br />lecz otwarłeś mi uszy. <br />Nie żądałeś całopalenia i ofiary za grzechy.<br />Wtedy powiedziałem: „Oto przychodzę.<br />W zwoju księgi jest o mnie napisane: <br />Radością jest dla mnie pełnić Twoją wolę, mój Boże<br />a Twoje Prawo mieszka w moim sercu”.<br />Głosiłem Twą sprawiedliwość w wielkim zgromadzeniu <br />i nie powściągałem warg moich, <br />o czym Ty wiesz, Panie.</p><h3>Ewangelia wg św. Marka - 1,29-39.</h3><p>Po wyjściu z synagogi Jezus przyszedł z Jakubem i Janem do domu Szymona i Andrzeja.<br />Teściowa zaś Szymona leżała w gorączce. Zaraz powiedzieli Mu o niej.<br />On podszedł i podniósł ją, ująwszy za rękę, a opuściła ją gorączka. I usługiwała im.<br />Z nastaniem wieczora, gdy słońce zaszło, przynosili do Niego wszystkich chorych i opętanych;<br />i całe miasto zebrało się u drzwi.<br />Uzdrowił wielu dotkniętych rozmaitymi chorobami i wiele złych duchów wyrzucił, lecz nie pozwalał złym duchom mówić, ponieważ Go znały.<br />Nad ranem, gdy jeszcze było ciemno, wstał, wyszedł i udał się na miejsce pustynne, i tam się modlił.<br />Pospieszył za Nim Szymon z towarzyszami,<br />a gdy Go znaleźli, powiedzieli Mu: «Wszyscy Cię szukają».<br />Lecz On rzekł do nich: «Pójdźmy gdzie indziej, do sąsiednich miejscowości, abym i tam mógł nauczać, bo na to wyszedłem».<br />I chodził po całej Galilei, nauczając w ich synagogach i wyrzucając złe duchy.</p><hr /><h3>Św. Paweł z Teb (pustelnik)</h3><h3>Św. Bonit (biskup Clermont (+ 710))</h3>"
	}, {
		"id": "16",
		"imagen": "Czwartek",
		"contenido": "<h3>Pierwsza Księga Samuela - 4,1-11.</h3><p>Izraelici wyruszyli do walki z Filistynami. Rozbili oni obóz koło Eben-Haezer, natomiast Filistyni rozbili obóz w Afek.<br />Filistyni ustawili szyki bojowe przeciw Izraelitom i rozgorzała walka. Izraelici zostali pokonani przez Filistynów, tak że poległo na pobojowisku, na równinie, około czterech tysięcy ludzi.<br />Po powrocie ludzi do obozu starsi Izraela stawiali sobie pytanie: «Dlaczego Pan dotknął nas klęską z ręki Filistynów? Sprowadźmy sobie tutaj Arkę Przymierza Pańskiego z Szilo, ażeby znajdując się wśród nas wyzwoliła nas z ręki naszych wrogów».<br />Lud posłał więc do Szilo i przywieziono stamtąd Arkę Przymierza Pana Zastępów, który zasiada na cherubach. Przy Arce Przymierza Bożego byli tam dwaj synowie Helego: Chofni i Pinchas.    <br />Gdy Arka Przymierza Pańskiego dotarła do obozu, wszyscy Izraelici podnieśli głos w radosnym uniesieniu, że aż ziemia drżała.<br />Kiedy Filistyni usłyszeli głos okrzyków, mówili: «Co znaczy ów głos tak gromkich okrzyków w obozie izraelskim?» Gdy dowiedzieli się, że Arka Pańska przybyła do obozu,<br />Filistyni przelękli się. Mówili: «Bóg przybył do obozu». Wołali: «Biada nam! Nigdy dawniej czegoś podobnego nie było.<br />Biada nam! Kto nas wybawi z mocy tych potężnych bogów? Przecież to ci sami bogowie, którzy zesłali na Egipt wszelakie plagi na pustyni.<br />Trzymajcie się dzielnie i bądźcie mężami, Filistyni, żebyście się nie stali niewolnikami Hebrajczyków, podobnie jak oni byli niewolnikami waszymi. Bądźcie więc mężami i walczcie!»<br />Filistyni stoczyli bitwę i zwyciężyli Izraelitów, tak że uciekł każdy do swego namiotu. Klęska to była bardzo wielka. Zginęło bowiem trzydzieści tysięcy piechoty izraelskiej.<br />Arka Boża została zabrana, a dwaj synowie Helego, Chofni i Pinchas, polegli.    </p><h3>Księga Psalmów - 44(43),10-11.14-15.24-25.</h3><p>Odrzuciłeś nas, Boże, i okryłeś wstydem, <br />nie wyruszasz już z naszymi wojskami.<br />Sprawiłeś, że ustępujemy przed wrogiem, <br />a ci, co nas nienawidzą, łup sobie zdobyli.<br />Wystawiłeś nas na wzgardę sąsiadów, <br />na śmiech otoczenia, na urągowisko.<br />Uczyniłeś nas przysłowiem wśród pogan, <br />głowami potrząsają nad nami ludy.<br />Ocknij się! Dlaczego śpisz, Panie? <br />Przebudź się! Nie odrzucaj nas na zawsze!<br />Dlaczego ukrywasz Twoje oblicze,  <br />zapominasz o naszej nędzy i ucisku?</p><h3>Ewangelia wg św. Marka - 1,40-45.</h3><p>Pewnego dnia przyszedł do Jezusa trędowaty i upadłszy na kolana, prosił Go: «Jeśli chcesz, możesz mnie oczyścić».<br />A Jezus, zdjęty litością, wyciągnął rękę, dotknął go i rzekł do niego: «Chcę, bądź oczyszczony».<br />Zaraz trąd go opuścił, i został oczyszczony.<br />Jezus surowo mu przykazał i zaraz go odprawił,<br />mówiąc mu: «Bacz, abyś nikomu nic nie mówił, ale idź, pokaż się kapłanowi i złóż za swe oczyszczenie ofiarę, którą przepisał Mojżesz, na świadectwo dla nich».<br />Lecz on po wyjściu zaczął wiele opowiadać i rozgłaszać to, co zaszło, tak że Jezus nie mógł już jawnie wejść do miasta, lecz przebywał w miejscach pustynnych. A ludzie zewsząd schodzili się do Niego.</p><hr /><h3>Św. Marceli I ()</h3><h3>Św. Pryscyla (+ koń. I w.) ()</h3>"
	}, {
		"id": "17",
		"imagen": "Piątek",
		"contenido": "<h3>Pierwsza Księga Samuela - 8,4-7.10-22a.</h3><p>Zebrała się cała starszyzna izraelska i udała się do Samuela do Rama.<br />Odezwali się do niego: «Oto ty się zestarzałeś, a synowie twoi nie postępują twoimi drogami: ustanów raczej nad nami króla, aby nami rządził, tak jak to jest u innych narodów».<br />Nie podobało się Samuelowi to, że mówili: «Daj nam króla, aby nami rządził». Modlił się więc Samuel do Pana.<br />A Pan rzekł do Samuela: «Wysłuchaj głosu ludu we wszystkim, co mówi do ciebie, bo nie ciebie odrzucają, lecz Mnie nie chcą mieć za króla, który by nad nimi panował».<br />I powtórzył wszystkie te słowa Pana Samuel ludowi, który od niego zażądał króla.<br />Mówił: «Oto jest prawo króla mającego nad wami panować: Synów waszych będzie on brał do swego rydwanu i swych koni, aby biegali przed jego rydwanem.<br />I uczyni ich tysiącznikami, pięćdziesiątnikami, robotnikami na roli swojej i żniwiarzami. Przygotowywać też będą broń wojenną i zaprzęgi do rydwanów.<br />Córki wasze zabierze do przyrządzania wonności oraz na kucharki i piekarki.<br />Zabierze również najlepsze wasze ziemie uprawne, winnice i sady oliwkowe, a podaruje je swoim sługom.<br />Zasiewy wasze i winnice obciąży dziesięciną i odda ją swoim dworzanom i sługom.<br />Weźmie wam również waszych niewolników, niewolnice, waszych najlepszych młodzieńców i osły wasze i zatrudni pracą dla siebie.<br />Nałoży dziesięcinę na trzodę waszą, wy zaś będziecie jego sługami.<br />Będziecie sami narzekali na króla, którego sobie wybierzecie, ale Pan was wtedy nie wysłucha».<br />Odrzucił lud radę Samuela i wołał: «Nie, lecz król będzie nad nami,<br />abyśmy byli jak wszystkie narody, aby nas sądził nasz król, aby nam przewodził i prowadził nasze wojny!»<br />Samuel wysłuchał wszystkich słów ludu i przekazał je do uszu Pana.<br />A Pan rzekł do Samuela: «Wysłuchaj ich żądania i ustanów im króla!»</p><h3>Księga Psalmów - 89(88),16-17.18-19.</h3><p>Błogosławiony lud, który umie się cieszyć <br />i chodzi, Panie, w blasku Twojej obecności.<br />Cieszą się zawsze Twoim imieniem, <br />Twoja sprawiedliwość ich wywyższa.<br />Bo Ty jesteś blaskiem ich potęgi, <br />a przychylność Twoja dodaje nam mocy.<br />Bo do Pana należy nasza tarcza, <br />a król nasz do Świętego Izraela.</p><h3>Ewangelia wg św. Marka - 2,1-12.</h3><p>Gdy po pewnym czasie Jezus wrócił do Kafarnaum, posłyszano, że jest w domu.<br />Zebrało się tyle ludzi, że nawet przed drzwiami nie było miejsca, a On głosił im naukę.<br />Wtem przyszli do Niego z paralitykiem, którego niosło czterech.<br />Nie mogąc z powodu tłumu przynieść go do Niego, odkryli dach nad miejscem, gdzie Jezus się znajdował, i przez otwór spuścili nosze, na którym leżał paralityk.<br />Jezus, widząc ich wiarę, rzekł do paralityka: «Dziecko, odpuszczone są twoje grzechy».<br />A siedziało tam kilku uczonych w Piśmie, którzy myśleli w sercach swoich:<br />«Czemu On tak mówi? On bluźni. Któż może odpuszczać grzechy, prócz jednego Boga?»<br />Jezus poznał zaraz w swym duchu, że tak myślą, i rzekł do nich: «Czemu myśli te nurtują w waszych sercach?<br />Cóż jest łatwiej: powiedzieć do paralityka: Odpuszczone są twoje grzechy, czy też powiedzieć: Wstań, weź swoje nosze i chodź?<br />Otóż, żebyście wiedzieli, iż Syn Człowieczy ma na ziemi władzę odpuszczania grzechów - rzekł do paralityka:<br />Mówię ci: Wstań, weź swoje nosze i idź do swego domu!»<br />On wstał, wziął zaraz swoje nosze i wyszedł na oczach wszystkich. Zdumieli się wszyscy i wielbili Boga mówiąc: «Jeszcze nigdy nie widzieliśmy czegoś podobnego».</p><hr /><h3>Św. Antoni (opat)</h3><h3>Św. Sulpicjusz (biskup (+ 647))</h3>"
	}, {
		"id": "18",
		"imagen": "Sobota",
		"contenido": "<h3>Pierwsza Księga Samuela - 9,1-4.17-19.10,1a.</h3><p>Był pewien dzielny wojownik z rodu Beniamina – a na imię mu było Kisz, syn Abiela, syna Serora, syna Bekorata, syna Afijacha, syna Beniamina.<br />Miał on syna imieniem Saul, wysokiego i dorodnego, a nie było od niego piękniejszego człowieka wśród synów izraelskich. Wzrostem o głowę przewyższał cały lud.<br />Gdy zaginęły oślice Kisza, ojca Saula, rzekł Kisz do swego syna, Saula: «Weź z sobą jednego z chłopców i udaj się na poszukiwanie oślic».<br />Przeszli więc przez górę Efraima, przeszli przez ziemię Szalisza, lecz ich nie znaleźli. Powędrowali przez krainę Szaalim: tam ich nie było. Poszli do ziemi Jemini i również nie znaleźli.<br />Kiedy Samuel spostrzegł Saula, odezwał się do niego Pan: «Oto ten człowiek, o którym ci mówiłem, ten, który ma rządzić moim ludem».<br />Saul podszedł tymczasem do Samuela w bramie i rzekł: «Wskaż mi, proszę, gdzie jest dom Widzącego».<br />Samuel odparł Saulowi: «To ja jestem Widzący. Chodź ze mną na wyżynę! Dziś jeść będziecie ze mną, a jutro pozwolę ci odejść, powiem ci też wszystko, co jest w twym sercu».<br />Samuel wziął wtedy naczyńko z olejem i wylał na jego głowę, ucałował go i rzekł: «Czyż nie namaścił cię Pan na wodza nad swoim dziedzictwem?».</p><h3>Księga Psalmów - 21(20),2-3.4-5.6-7.</h3><p>Panie, król się weseli z Twojej potęgi <br />i z Twojej pomocy tak bardzo się cieszy.<br />Spełniłeś pragnienie jego serca <br />i nie odmówiłeś błaganiom warg jego.<br />Pomyślne błogosławieństwo wcześniej zesłałeś na niego, <br />szczerozłotą koronę włożyłeś mu na głowę.<br />Prosił Ciebie o życie, <br />Ty go obdarzyłeś długimi dniami na wieki i na zawsze.<br />Wielka jest jego chwała dzięki Twej pomocy, <br />ozdobiłeś go dostojeństwem i blaskiem.<br />Gdyż błogosławieństwem uczyniłeś go na wieki, <br />napełniłeś go radością Twojej obecności.</p><h3>Ewangelia wg św. Marka - 2,13-17.</h3><p>Jezus wyszedł znowu nad jezioro. Cały lud przychodził do Niego, a On go nauczał.<br />A przechodząc, ujrzał Lewiego, syna Alfeusza, siedzącego w komorze celnej, i rzekł do niego: «Pójdź za Mną!» Ten wstał i poszedł za Nim.<br />Gdy Jezus siedział w jego domu przy stole, wielu celników i grzeszników siedziało razem z Jezusem i Jego uczniami. Było bowiem wielu, którzy szli za Nim.<br />Niektórzy uczeni w Piśmie, spośród faryzeuszów, widząc, że je z grzesznikami i celnikami, mówili do Jego uczniów: «Czemu On je i pije z celnikami i grzesznikami?»<br />Jezus, usłyszawszy to, rzekł do nich: «Nie potrzebują lekarza zdrowi, lecz ci, którzy się źle mają. Nie przyszedłem, aby powołać sprawiedliwych, ale grzeszników».</p><hr /><h3>Św. Małgorzata Węgierska (dziewica)</h3><h3>Śwśw. Moseusz i Ammoniusz (żołnierze, męczennicy (+ ok. 250))</h3>"
	}, {
		"id": "19",
		"imagen": "Niedziela",
		"contenido": "<h3>Księga Izajasza - 49,3.5-6.</h3><p>Pan rzekł do mnie: «Tyś Sługą moim, Izraelu, w tobie się rozsławię».<br />Wsławiłem się w oczach Pana, Bóg mój stał się moją siłą». A teraz przemówił Pan, który Mnie ukształtował od urodzenia na swego sługę, bym nawrócił do Niego Jakuba i zgromadził Mu Izraela.<br />I rzekł mi: «To zbyt mało, iż jesteś mi sługą dla podźwignięcia pokoleń Jakuba i sprowadzenia ocalałych z Izraela. Ustanowię cię światłością dla pogan, aby moje zbawienie dotarło aż do krańców ziemi».</p><h3>Księga Psalmów - 40(39),2a.2b.4a.4b.7.8a.8b.9-10.</h3><p>Z nadzieją czekałem na Pana,<br />a On pochylił się nade mną.<br />Włożył mi w usta pieśń nową,<br />śpiew dla naszego Boga.<br />Nie chciałeś ofiary krwawej ani z płodów ziemi, <br />lecz otwarłeś mi uszy. <br />Nie żądałeś całopalenia i ofiary za grzechy.<br />Wtedy powiedziałem: „Oto przychodzę.<br />W zwoju księgi jest o mnie napisane: <br />Radością jest dla mnie pełnić Twoją wolę, mój Boże<br />a Twoje Prawo mieszka w moim sercu”.<br />Głosiłem Twą sprawiedliwość w wielkim zgromadzeniu <br />i nie powściągałem warg moich, <br />o czym Ty wiesz, Panie.</p><h3>Pierwszy list do Koryntian - 1,1-3.</h3><p>Paweł, z woli Bożej powołany na apostoła Jezusa Chrystusa, i Sostenes, brat,<br />do Kościoła Bożego w Koryncie, do tych, którzy zostali uświęceni w Jezusie Chrystusie i powołani do świętości wespół ze wszystkimi, co na każdym miejscu wzywają imienia Pana naszego, Jezusa Chrystusa, ich i naszego Pana.<br />Łaska wam i pokój od Boga Ojca naszego, i od Pana Jezusa Chrystusa!</p><h3>Ewangelia wg św. Jana - 1,29-34.</h3><p>Jan zobaczył podchodzącego ku niemu Jezusa i rzekł: «Oto Baranek Boży, który gładzi grzech świata.<br />To jest Ten, o którym powiedziałem: \"Po mnie przyjdzie Mąż, który mnie przewyższył godnością, gdyż był wcześniej ode mnie\".<br />Ja Go przedtem nie znałem, ale przyszedłem chrzcić wodą w tym celu, aby On się objawił Izraelowi».<br />Jan dał takie świadectwo: «Ujrzałem Ducha, który jak gołębica zstępował z nieba i spoczął na Nim.<br />Ja Go przedtem nie znałem, ale Ten, który mnie posłał, abym chrzcił wodą, powiedział do mnie: \"Ten, nad którym ujrzysz Ducha zstępującego i spoczywającego nad Nim, jest Tym, który chrzci Duchem Świętym\".<br />Ja to ujrzałem i daję świadectwo, że On jest Synem Bożym».</p><hr /><h3>Św. Józef Sebastian Pelczar ()</h3><h3>Św. Mariusz (męczennik)</h3>"
	}, {
		"id": "20",
		"imagen": "Poniedziałek",
		"contenido": "<h3>Pierwsza Księga Samuela - 15,16-23.</h3><p>Po zwycięstwie Saula nad Amalekitami Samuel powiedział Saulowi: «Dosyć! Powiem ci, co rzekł do mnie Pan tej nocy». Odrzekł: «Mów!»<br />I mówił Samuel: «Czy to nie jest prawdą, że choć byłeś mały we własnych oczach, to jednak ty właśnie stałeś się głową pokoleń izraelskich?<br />Pan bowiem namaścił cię na króla izraelskiego. Pan wysłał cię w drogę i nakazał: Obłożysz klątwą tych występnych Amalekitów, będziesz z nimi walczył, aż ich zniszczysz.<br />Czemu więc nie posłuchałeś głosu Pana? Rzuciłeś się na łup, popełniłeś więc to, co złe w oczach Pana».<br />Saul odpowiedział Samuelowi: «Posłuchałem głosu Pana: szedłem drogą, którą mnie posłał Pan. Przyprowadziłem Agaga, króla Amalekitów, a Amalekitów obłożyłem klątwą.<br />Lud zaś zabrał ze zdobyczy drobne i większe bydło, aby je w Gilgal ofiarować Panu, Bogu twemu, jako pierwociny rzeczy obłożonych klątwą».<br />Samuel odrzekł: «Czyż milsze są Panu całopalenia i ofiary krwawe od posłuszeństwa rozkazom Pana? Właśnie, lepsze jest posłuszeństwo od ofiary, uległość – od tłuszczu baranów.<br />Bo opór jest jak grzech wróżbiarstwa, a krnąbrność jak złość bałwochwalstwa. Ponieważ wzgardziłeś nakazem Pana, odrzucił cię On jako króla».    </p><h3>Księga Psalmów - 50(49),8-9.16bc-17.21.23.</h3><p>\"Nie oskarżam cię za twe ofiary, <br />bo twe całopalenia zawsze są przede Mną.<br />Nie przyjmę cielca z twego domu <br />ani kozłów ze stad twoich\".<br />\"Czemu wymieniasz moje przykazania<br />i na ustach masz moje przymierze?<br />Ty, co nienawidzisz karności, <br />a słowa moje odrzuciłeś za siebie\".<br />Ty tak postępujesz, a Ja mam milczeć? <br />Czy myślisz, że jestem podobny do ciebie?<br />Skarcę ciebie i postawię ci to przed oczy'.<br />Kto składa ofiarę dziękczynną, ten cześć Mi oddaje, <br />a tym, którzy postępują uczciwie, ukażę Boże zbawienie\".</p><h3>Ewangelia wg św. Marka - 2,18-22.</h3><p>Uczniowie Jana i faryzeusze mieli właśnie post. Przyszli więc do Niego i pytali: «Dlaczego uczniowie Jana i uczniowie faryzeuszów poszczą, a Twoi uczniowie nie poszczą?»<br />Jezus im odpowiedział: «Czy goście weselni mogą pościć, dopóki pan młody jest z nimi? Nie mogą pościć, jak długo mają pośród siebie pana młodego.<br />Lecz przyjdzie czas, kiedy zabiorą im pana młodego, a wtedy, w ów dzień, będą pościć.<br />Nikt nie przyszywa łaty z surowego sukna do starego ubrania. W przeciwnym razie nowa łata obrywa jeszcze część ze starego ubrania i gorsze staje się przedarcie.<br />Nikt też młodego wina nie wlewa do starych bukłaków. W przeciwnym razie wino rozerwie bukłaki. Wino się wylewa i bukłaki przepadną. Raczej młode wino należy wlewać do nowych bukłaków».</p><hr /><h3>Św. Fabian ()</h3><h3>Św. Sebastian ()</h3>"
	}, {
		"id": "21",
		"imagen": "Wtorek",
		"contenido": "<h3>Pierwsza Księga Samuela - 16,1-13.</h3><p>Rzekł Pan do Samuela: «Dokąd będziesz się smucił z powodu Saula? Uznałem go przecież za niegodnego, by panował nad Izraelem. Napełnij oliwą twój róg i idź: Posyłam cię do Jessego Betlejemity, gdyż między jego synami upatrzyłem sobie króla».<br /> Samuel odrzekł: «Jakże pójdę? Usłyszy o tym Saul i zabije mnie». Pan odpowiedział: «Weźmiesz ze sobą jałowicę i będziesz mówił: Przybywam złożyć ofiarę Panu.<br />Zaprosisz więc Jessego na ucztę ofiarną, a Ja wtedy powiem ci, co masz robić: wtedy namaścisz tego, którego ci wskażę».<br />Samuel uczynił tak, jak polecił mu Pan, i udał się do Betlejem. Naprzeciw niego wyszła przelękniona starszyzna miasta. Jeden z nich zapytał: «Czy twe przybycie oznacza pokój?»<br />Odpowiedział: «Pokój. Przybyłem złożyć ofiarę Panu. Oczyśćcie się i chodźcie złożyć ze mną ofiarę!» Oczyścił też Jessego i jego synów i zaprosił ich na ofiarę.<br />Kiedy przybyli, spostrzegł Eliaba i mówił: «Z pewnością przed Panem jest jego pomazaniec».<br />Pan jednak rzekł do Samuela: «Nie zważaj ani na jego wygląd, ani na wysoki wzrost, gdyż odsunąłem go, nie tak bowiem, jak człowiek widzi, widzi Bóg, bo człowiek widzi to, co dostępne dla oczu, a Pan widzi serce».<br />Następnie Jesse przywołał Abinadaba i przedstawił go Samuelowi, ale ten rzekł: «Ten też nie został wybrany przez Pana».<br />Potem Jesse przedstawił Szammę. Samuel jednak oświadczył: «Ten też nie został wybrany przez Pana».<br />I Jesse przedstawił Samuelowi siedmiu swoich synów, lecz Samuel oświadczył Jessemu: «Nie ich wybrał Pan».<br />Samuel więc zapytał Jessego: «Czy to już wszyscy młodzieńcy?» Odrzekł: «Pozostał jeszcze najmniejszy, lecz on pasie owce». Samuel powiedział do Jessego: «Poślij po niego i sprowadź tutaj, gdyż nie rozpoczniemy uczty, dopóki on nie przyjdzie».<br />Posłał więc i przyprowadzono go: był on rudy, miał piękne oczy i pociągający wygląd. Wtedy Pan rzekł: «Wstań i namaść go, to ten».<br />Wziął więc Samuel róg z oliwą i namaścił go pośrodku jego braci. Począwszy od tego dnia duch Pański opanował Dawida. Samuel zaś udał się z powrotem do Rama.    </p><h3>Księga Psalmów - 89(88),20.21-22.27-28.</h3><p>Mówiąc kiedyś w widzeniu <br />do świętych Twoich, rzekłeś: <br />«Na głowę mocarza włożyłem koronę, <br />wyniosłem wybrańca z ludu.<br />Znalazłem Dawida, mojego sługę, <br />namaściłem go moim świętym olejem,<br />by ręka moja zawsze przy nim była <br />i umacniało go moje ramię».<br />«On będzie wołał do Mnie: „Ty jesteś moim ojcem, <br />moim Bogiem, opoką mojego zbawienia”.<br />A Ja go ustanowię pierworodnym, <br />najwyższym z królów ziemi.</p><h3>Ewangelia wg św. Marka - 2,23-28.</h3><p>Pewnego razu, gdy Jezus przechodził w szabat wśród zbóż, uczniowie Jego zaczęli po drodze zrywać kłosy.<br />Na to faryzeusze rzekli do Niego: «Patrz, czemu oni robią w szabat to, czego nie wolno?»<br />On im odpowiedział: «Czy nigdy nie czytaliście, co uczynił Dawid, kiedy znalazł się w potrzebie i poczuł głód, on i jego towarzysze?<br />Jak wszedł do domu Bożego za Abiatara, najwyższego kapłana, i jadł chleby pokładne, które tylko kapłanom jeść wolno; i dał również swoim towarzyszom».<br />I dodał: «To szabat został ustanowiony dla człowieka, a nie człowiek dla szabatu.<br />Zatem Syn Człowieczy jest Panem także szabatu».</p><hr /><h3>Św. Agnieszka (dziewica i męczennica)</h3><h3>Św. Epifaniusz (biskup Pawii (+ 496))</h3>"
	}, {
		"id": "22",
		"imagen": "Środa",
		"contenido": "<h3>Pierwsza Księga Samuela - 17,32-33.37.40-51.</h3><p>Dawid rzekł do Saula: «Niech niczyje serce się nie trapi! Twój sługa pójdzie stoczyć walkę z tym Filistynem».<br />Saul odpowiedział Dawidowi: «To niemożliwe, byś stawił czoło temu Filistynowi i walczył z nim. Ty jesteś jeszcze chłopcem, a on wojownikiem od młodości».<br />Powiedział jeszcze Dawid: «Pan, który wyrwał mnie z łap lwów i niedźwiedzi, wybawi mnie również z ręki tego Filistyna». Rzekł więc Saul do Dawida: «Idź, niech Pan będzie z tobą!»   <br />Wziął w ręce swój kij, wybrał sobie pięć gładkich kamieni ze strumienia, włożył je do torby pasterskiej, którą miał zamiast kieszeni, i z procą w ręce skierował się ku Filistynowi.<br />Filistyn przybliżał się coraz bardziej do Dawida, a giermek jego szedł przed nim.<br />Gdy Filistyn popatrzył i przyjrzał się Dawidowi, wzgardził nim dlatego, że był młodzieńcem, i to rudym, o pięknej powierzchowności.<br />I rzekł Filistyn do Dawida: «Czyż jestem psem, że przychodzisz do mnie z kijem?» Złorzeczył Filistyn Dawidowi, przyzywając na pomoc swoich bogów.<br />Filistyn zawołał do Dawida: «Przybliż się tylko do mnie, a ciało twoje oddam ptakom podniebnym i dzikim zwierzętom».<br />Dawid odrzekł Filistynowi: «Ty idziesz na mnie z mieczem, dzidą i zakrzywionym nożem, ja zaś idę na ciebie w imię Pana Zastępów, Boga wojsk izraelskich, którym urągałeś.<br />Dziś właśnie wyda cię Pan w moje ręce, pokonam cię i utnę ci głowę. Dziś oddam trupy wojsk filistyńskich na żer ptactwu podniebnemu i dzikim zwierzętom: niech się przekona cały świat, że Bóg jest w Izraelu.<br />Niech wiedzą wszyscy zebrani, że nie mieczem ani dzidą Pan ocala. Ponieważ jest to wojna Pana, On więc wyda was w nasze ręce».<br />I oto, gdy wstał Filistyn, szedł i zbliżał się coraz bardziej ku Dawidowi, Dawid również pobiegł szybko na pole walki naprzeciw Filistyna.<br />Potem sięgnął Dawid do torby pasterskiej i wyjąwszy z niej kamień, wypuścił go z procy, trafiając Filistyna w czoło, tak że kamień utkwił w czole i Filistyn upadł twarzą na ziemię.<br />Tak to Dawid odniósł zwycięstwo nad Filistynem procą i kamieniem; trafił Filistyna i zabił go, nie mając w ręku miecza.<br />Dawid podbiegł i stanął nad Filistynem, chwycił jego miecz, i dobywszy z pochwy, dobił go; odciął mu głowę. Gdy spostrzegli Filistyni, że ich wojownik zginął, rzucili się do ucieczki.</p><h3>Księga Psalmów - 144(143),1b.2a.2b.9-10.</h3><p>Błogosławiony Pan, Opoka moja, <br />On moje ręce zaprawia do walki,<br />On mocą i warownią moją,<br />osłoną moją i moim wybawcą,<br />Boże, będę Ci śpiewał pieśń nową, <br />grać Ci będę na harfie o dziesięciu strunach.<br />Ty królom dajesz zwycięstwo, <br />Ty wyzwoliłeś Dawida, swego sługę.</p><h3>Ewangelia wg św. Marka - 3,1-6.</h3><p>W dzień szabatu Jezus wszedł do synagogi. Był tam człowiek, który miał uschłą rękę.<br />A śledzili Go, czy uzdrowi go w szabat, żeby Go oskarżyć.<br />On zaś rzekł do człowieka, który miał uschłą rękę: «Podnieś się na środek!».<br />A do nich powiedział: «Co wolno w szabat: uczynić coś dobrego czy coś złego? Życie uratować czy zabić?» Lecz oni milczeli.<br />Wtedy spojrzawszy na nich dokoła z gniewem, zasmucony z powodu zatwardziałości ich serc, rzekł do człowieka: «Wyciągnij rękę!» Wyciągnął, i ręka jego stała się znów zdrowa.<br />A faryzeusze wyszli i ze zwolennikami Heroda zaraz się naradzali przeciwko Niemu, w jaki sposób Go zgładzić.</p><hr /><h3>Św. Wincenty (diakon i męczennik)</h3><h3>Św. Wincenty Pallotti (prezbiter)</h3>"
	}, {
		"id": "23",
		"imagen": "Czwartek",
		"contenido": "<h3>Pierwsza Księga Samuela - 18,6-9.19,1-7.</h3><p>Gdy Dawid wracał po zabiciu Filistyna, kobiety ze wszystkich miast wyszły ze śpiewem i tańcami naprzeciw króla Saula, przy wtórze bębnów, okrzyków i cymbałów.<br />I zaśpiewały kobiety wśród grania i tańców: «Pobił Saul tysiące, a Dawid dziesiątki tysięcy».<br />A Saul bardzo się rozgniewał, bo nie podobały mu się te słowa. Mówił: «Dawidowi przyznały dziesiątki tysięcy, a mnie tylko tysiące. Brak mu tylko królowania».<br />I od tego dnia patrzył Saul na Dawida zazdrosnym okiem.<br />Saul namawiał syna swego Jonatana i wszystkie sługi swoje, by zabili Dawida. Jonatan jednak bardzo upodobał sobie Dawida.<br />Uprzedził więc Jonatan Dawida, mówiąc: «Ojciec mój, Saul, pragnie cię zabić. Od rana miej się na baczności; udaj się do jakiejś kryjówki i pozostań w ukryciu.<br />Tymczasem ja pójdę, by stanąć przy mym ojcu na polu, gdzie ty się będziesz znajdował. Ja sam porozmawiam o tobie z ojcem. Zobaczę, co będzie, i o tym cię zawiadomię».<br />Jonatan mówił życzliwie o Dawidzie ze swym ojcem Saulem; powiedział mu: «Niechaj nie zgrzeszy król przeciw swojemu słudze Dawidowi; Nie zawinił on przeciw tobie, a czyny jego dla ciebie bardzo pożyteczne.<br />On przecież swoje życie narażał, on zabił Filistyna, dzięki niemu Pan dał całemu Izraelowi wielkie zwycięstwo. Patrzyłeś na to i cieszyłeś się. Dlaczego więc masz zamiar zgrzeszyć przeciw niewinnej krwi, bez przyczyny zabijając Dawida?»<br />Posłuchał Saul Jonatana i złożył przysięgę: «Na życie Pana, nie będzie zabity!»<br />Zawołał Jonatan Dawida i powtórzył mu całą rozmowę. Potem zaprowadził Dawida do Saula i Dawid został u niego jak poprzednio.    </p><h3>Księga Psalmów - 56(55),2-3.9-10.12-13.</h3><p>Zmiłuj się nade mną, Boże, bo prześladuje mnie człowiek, <br />uciska mnie w nieustannej walce.<br />Wrogowie moi wciąż mnie prześladują, <br />liczni są ci, którzy ze mną walczą.<br />Ty zapisałeś moje życie tułacze <br />i przechowałeś łzy moje w swym bukłaku, <br />czyż nie są spisane w Twej księdze?<br />Odstąpią moi wrogowie w dniu, gdy Cię wezwę. <br />Po tym poznam, że Bóg jest ze mną.<br />W Bogu pokładam nadzieję, nie będę się lękał, <br />cóż może uczynić mi człowiek?<br />Wiążą mnie, Boże, śluby, które Ci złożyłem, <br />Tobie oddam ofiary pochwalne.</p><h3>Ewangelia wg św. Marka - 3,7-12.</h3><p>Jezus oddalił się ze swymi uczniami w stronę jeziora. A szło za Nim wielkie mnóstwo ludu z Galilei. Także z Judei,<br />z Jerozolimy, z Idumei i Zajordania oraz z okolic Tyru i Sydonu szło do Niego mnóstwo wielkie na wieść o tym, jak wiele działał.<br />Toteż polecił swym uczniom, żeby łódka była dla Niego stale w pogotowiu ze względu na tłum, aby na Niego nie napierano.<br />Wielu bowiem uzdrowił i wskutek tego wszyscy, którzy mieli jakieś choroby, cisnęli się do Niego, aby Go dotknąć.<br />Nawet duchy nieczyste, na Jego widok, padały przed Nim i wołały: «Ty jesteś Syn Boży».<br />Lecz On surowo im zabraniał, żeby Go nie ujawniały.</p><hr /><h3>Bł. Wincenty Lewoniuk i towarzysze (męczennicy z Pratulina)</h3><h3>Św. Ildefons ()</h3>"
	}, {
		"id": "24",
		"imagen": "Piątek",
		"contenido": "<h3>Pierwsza Księga Samuela - 24,3-21.</h3><p>Zabrał Saul trzy tysiące wyborowych mężczyzn z całego Izraela i wyruszył na poszukiwanie Dawida i jego ludzi naprzeciw Skały Dzikich Kóz.<br />I przybył Saul do pewnych zagród owczych przy drodze. Była tam jaskinia, do której wszedł, by okryć sobie nogi, Dawid zaś znajdował się wraz ze swymi ludźmi w głębi jaskini.<br />Ludzie Dawida rzekli do niego: «Właśnie to jest dzień, o którym Pan powiedział tobie: Oto Ja wydaję w twe ręce twojego wroga, abyś z nim uczynił, co ci się wyda słuszne». Dawid powstał i odciął po kryjomu połę płaszcza Saula.<br />Potem jednak zadrżało serce Dawida z powodu odcięcia poły należącej do Saula.<br />Odezwał się też do swych ludzi: «Niech mnie broni Pan przed dokonaniem takiego czynu przeciw mojemu panu i pomazańcowi Pańskiemu, bym miał podnieść rękę na niego, bo jest pomazańcem Pańskim».<br />Tymi słowami Dawid powściągnął swych ludzi i nie pozwolił im rzucić się na Saula. Tymczasem Saul wstał, wyszedł z jaskini i udał się w drogę.<br />Powstał też i Dawid i wyszedłszy z jaskini zawołał za Saulem: «Panie mój, królu!» Saul obejrzał się, a Dawid rzucił się twarzą ku ziemi oddając mu pokłon.<br />Dawid odezwał się do Saula: «Dlaczego dajesz posłuch ludzkim plotkom, głoszącym, że Dawid szuka twej zguby?<br />Dzisiaj na własne oczy mogłeś zobaczyć, że Pan wydał cię w jaskini w moje ręce. Namawiano mnie, abym cię zabił, a jednak oszczędziłem cię, mówiąc: Nie podniosę ręki na mego pana, bo jest pomazańcem Pańskim.<br />Zresztą zobacz, mój ojcze, połę twego płaszcza, którą mam w ręku. Skoro uciąłem połę twego płaszcza, a ciebie nie zabiłem, wiedz i przekonaj się, że we mnie nie ma żadnej złości ani zdrady, ani też nie popełniłem przeciw tobie przestępstwa. A ty czyhasz na życie moje i chcesz mi je odebrać.<br />Niechaj Pan dokona sądu między mną a tobą, niechaj Pan na tobie się pomści za mnie, ale moja ręka nie zwróci się przeciw tobie.<br />Według tego, jak głosi starożytne przysłowie: \"Od złych zło pochodzi\", moja ręka nie zwróci się przeciw tobie.<br />Za kim to wyruszył król izraelski? Za kim ty gonisz? Za zdechłym psem, za jedną pchłą?<br />Pan więc niech będzie rozjemcą, niech rozsądzi między mną i tobą, niech wejrzy i poprowadzi moją sprawę, niech obroni mnie przed twoją ręką!»<br />Kiedy Dawid przestał tak mówić do Saula, Saul zawołał: «Czy to twój głos, synu mój, Dawidzie?» I zaczął Saul głośno płakać.<br />Mówił do Dawida: «Ty jesteś sprawiedliwszy ode mnie, gdyż odpłaciłeś mi dobrem, podczas gdy ja odpłaciłem ci złem.<br />Dziś dałeś mi dowód, że mi dobro świadczyłeś, kiedy bowiem Pan wydał mnie w twoje ręce, ty mnie nie zabiłeś.<br />Przecież jeżeli ktoś spotka swego wroga, czy pozwoli na to, by spokojnie dalej szedł drogą? Niech cię Pan nagrodzi szczęściem za to, co mi dziś uczyniłeś.<br />Teraz już wiem, że na pewno będziesz królem i że w twojej ręce utrwali się królowanie nad Izraelem».</p><h3>Księga Psalmów - 57(56),2.3-4.6.11.</h3><p>Zmiłuj się nade mną, Boże, zmiłuj się nade mną, <br />u Ciebie moja dusza szuka schronienia. <br />Chronię się w cieniu Twych skrzydeł, <br />dopóki nie minie klęska.<br />Wołam do Boga Najwyższego, <br />do Boga, który wyświadcza mi dobro.<br />Niech ześle pomoc z nieba, niechaj mnie wybawi, <br />niech hańbą okryje tych, którzy mnie dręczą. <br />Niech ześle Bóg łaskę i miłość.<br />Wznieś się, Boże, ponad niebiosa, <br />nad całą ziemią Twoja chwała.<br />Twoja łaska sięga aż do nieba, <br />a wierność Twoja po chmury.</p><h3>Ewangelia wg św. Marka - 3,13-19.</h3><p>Jezus wyszedł na górę i przywołał do siebie tych, których sam chciał, a oni przyszli do Niego.<br />I ustanowił Dwunastu, aby Mu towarzyszyli, by mógł wysyłać ich na głoszenie nauki,<br />i by mieli władzę wypędzać złe duchy.<br />Ustanowił więc Dwunastu: Szymona, któremu nadał imię Piotr;<br />dalej Jakuba, syna Zebedeusza, i Jana, brata Jakuba, którym nadał przydomek Boanerges, to znaczy synowie gromu;<br />dalej Andrzeja, Filipa, Bartłomieja, Mateusza, Tomasza, Jakuba, syna Alfeusza, Tadeusza, Szymona Gorliwego<br />i Judasza Iskariotę, który właśnie Go wydał.</p><hr /><h3>Św. Franciszek Salezy (biskup i doktor Kościoła)</h3><h3>Św. Felicjan (biskup, męczennik)</h3>"
	}, {
		"id": "25",
		"imagen": "Sobota",
		"contenido": "<h3>Dzieje Apostolskie - 22,3-16.</h3><p>Paweł powiedział do ludu: «Ja jestem Żydem, urodzonym w Tarsie w Cylicji. Wychowałem się jednak w tym mieście, u stóp Gamaliela otrzymałem staranne wykształcenie w Prawie ojczystym. Gorliwie służyłem Bogu, jak wy wszyscy dzisiaj służycie.<br />Prześladowałem tę drogę, głosując nawet za karą śmierci, wiążąc i wtrącając do więzienia mężczyzn i kobiety,<br />co może poświadczyć zarówno arcykapłan, jak cała starszyzna. Od nich otrzymałem też listy do braci i udałem się do Damaszku z zamiarem uwięzienia tych, którzy tam byli, i przyprowadzenia do Jerozolimy dla wymierzenia kary.<br />W drodze, gdy zbliżałem się do Damaszku, nagle około południa otoczyła mnie wielka jasność z nieba.<br />Upadłem na ziemię i posłyszałem głos, który mówił do mnie: \"Szawle, Szawle, dlaczego Mnie prześladujesz?\"<br />Odpowiedziałem: „Kto jesteś, Panie”? Rzekł do mnie: \"Ja jestem Jezus Nazarejczyk, którego ty prześladujesz\".<br />Towarzysze zaś moi widzieli światło, ale głosu, który do mnie mówił, nie słyszeli.<br />Powiedziałem więc: \"Co mam czynić, Panie?\" A Pan powiedział do mnie: \"Wstań, idź do Damaszku, tam ci powiedzą wszystko, co masz czynić\".<br />Ponieważ zaniewidziałem od blasku owego światła, przyszedłem do Damaszku prowadzony za rękę przez moich towarzyszy.<br />Niejaki Ananiasz, człowiek przestrzegający wiernie Prawa, o którym wszyscy tamtejsi Żydzi wydawali dobre świadectwo,<br />przyszedł, przystąpił do mnie i powiedział: \"Szawle, bracie, przejrzyj!\" W tejże chwili spojrzałem na niego.<br />On zaś powiedział: \"Bóg naszych ojców wybrał cię, abyś poznał Jego wolę i ujrzał Sprawiedliwego i Jego własny głos usłyszał.<br />Bo wobec wszystkich ludzi będziesz świadczył o tym, co widziałeś i słyszałeś.<br />Dlaczego teraz zwlekasz? Ochrzcij się i obmyj z twoich grzechów, wzywając Jego imienia!\"</p><h3>Księga Psalmów - 117(116),1.2.</h3><p>Chwalcie Pana, wszystkie narody, <br />wysławiajcie Go, wszystkie ludy,<br />bo potężna nad nami Jego łaska, <br />a wierność Pana trwa na wieki.</p><h3>Ewangelia wg św. Marka - 16,15-18.</h3><p>Jezus, ukazawszy się Jedenastu, powiedział do nich: «Idźcie na cały świat i głoście Ewangelię wszelkiemu stworzeniu!<br />Kto uwierzy i przyjmie chrzest, będzie zbawiony; a kto nie uwierzy, będzie potępiony.<br />Tym zaś, którzy uwierzą, te znaki towarzyszyć będą: w imię moje złe duchy będą wyrzucać, nowymi językami mówić będą;<br />węże brać będą do rąk, i jeśliby co zatrutego wypili, nie będzie im szkodzić. Na chorych ręce kłaść będą, a ci odzyskają zdrowie».</p><hr /><h3>Śwśw. Projekt (biskup Clermont i Amaryn, opat, męczennicy (+ 676))</h3><h3>Św. Ananiasz (męczennik (+ I w.))</h3>"
	}, {
		"id": "26",
		"imagen": "Niedziela",
		"contenido": "<h3>Księga Izajasza - 8,23.9,1-3.</h3><p>W dawniejszych czasach upokorzył Pan krainę Zabulona i krainę Neftalego, za to w przyszłości chwałą okryje drogę do morza, wiodącą przez Jordan, krainę pogańską.<br />Naród kroczący w ciemnościach ujrzał światłość wielką; nad mieszkańcami kraju mroków światło zabłysło.<br />Pomnożyłeś radość, zwiększyłeś wesele. Rozradowali się przed Tobą, jak się radują w żniwa, jak się weselą przy podziale łupu.<br />Bo złamałeś jego ciężkie jarzmo i drążek na jego ramieniu, pręt jego ciemięzcy, jak w dniu porażki Madianitów.</p><h3>Księga Psalmów - 27(26),1.4.13-14.</h3><p>Pan moim światłem i zbawieniem moim, <br />kogo miałbym się lękać?  <br />Pan obrońcą mego życia, <br />przed kim miałbym czuć trwogę?<br />O jedno tylko proszę Pana i o to zabiegam, <br />żebym mógł zawsze przebywać w Jego domu <br />po wszystkie dni mego życia; <br />abym kosztował słodyczy Pana, <br />stale się radował Jego świątynią.<br />Wierzę, że będę oglądał dobra Pana <br />w krainie żyjących.<br />Oczekuj Pana, bądź mężny, <br />nabierz odwagi i oczekuj Pana.</p><h3>Pierwszy list do Koryntian - 1,10-13.17.</h3><p>Upominam was, bracia, w imię Pana naszego, Jezusa Chrystusa, abyście żyli w zgodzie i by nie było wśród was rozłamów; byście byli jednego ducha i jednej myśli.<br />Doniesiono mi bowiem o was, bracia moi, przez ludzi Chloe, że zdarzają się między wami spory.<br />Myślę o tym, co każdy z was mówi: «Ja jestem od Pawła, a ja od Apollosa; ja jestem Kefasa, a ja Chrystusa».<br />Czyż Chrystus jest podzielony? Czyż Paweł został za was ukrzyżowany? Czyż w imię Pawła zostaliście ochrzczeni?<br />Nie posłał mnie Chrystus, abym chrzcił, lecz abym głosił Ewangelię, i to nie w mądrości słowa, by nie zniweczyć Chrystusowego krzyża.</p><h3>Ewangelia wg św. Mateusza - 4,12-23.</h3><p>Gdy Jezus posłyszał, że Jan został uwięziony, usunął się do Galilei.<br />Opuścił jednak Nazaret, przyszedł i osiadł w Kafarnaum nad jeziorem, na pograniczu Zabulona i Neftalego.<br />Tak miało się spełnić słowo proroka Izajasza:<br />\"Ziemia Zabulona i ziemia Neftalego, na drodze ku morzu, Zajordanie, Galilea pogan!<br />Lud, który siedział w ciemności, ujrzał światło wielkie, i mieszkańcom cienistej krainy śmierci wzeszło światło\".<br />Odtąd począł Jezus nauczać i mówić: «Nawracajcie się, albowiem bliskie jest królestwo niebieskie».<br />Przechodząc obok Jeziora Galilejskiego, Jezus ujrzał dwóch braci: Szymona, zwanego Piotrem, i brata jego, Andrzeja, jak zarzucali sieć w jezioro; byli bowiem rybakami.<br />I rzekł do nich: «Pójdźcie za Mną, a uczynię was rybakami ludzi».<br />Oni natychmiast zostawili sieci i poszli za Nim.<br />A idąc stamtąd dalej, ujrzał innych dwóch braci: Jakuba, syna Zebedeusza, i brata jego, Jana, jak z ojcem swym Zebedeuszem naprawiali w łodzi swe sieci. Ich też powołał.<br />A oni natychmiast zostawili łódź i ojca i poszli za Nim.<br />I obchodził Jezus całą Galileę, nauczając w tamtejszych synagogach, głosząc Ewangelię o królestwie i lecząc wszystkie choroby i wszelkie słabości wśród ludu.</p><hr /><h3>Św. biskupi Tymoteusz i Tytus ()</h3><h3>Św. Paula (wdowa (+ 404))</h3>"
	}, {
		"id": "27",
		"imagen": "Poniedziałek",
		"contenido": "<h3>Druga Księga Samuela - 5,1-7.10.</h3><p>Wszystkie pokolenia izraelskie zeszły się u Dawida w Hebronie i oświadczyły mu: «Oto myśmy kości twoje i ciało.<br />Już dawno, gdy Saul był królem nad nami, tyś odbywał wyprawy na czele Izraela. I Pan rzekł do ciebie: Ty będziesz pasł mój lud – Izraela, i ty będziesz wodzem nad Izraelem».<br />Cała starszyzna Izraela przybyła do króla do Hebronu. I zawarł król Dawid przymierze z nimi wobec Pana w Hebronie. Namaścili więc Dawida na króla nad Izraelem.<br />W chwili objęcia rządów Dawid miał lat trzydzieści, a rządził lat czterdzieści.<br />Judą rządził w Hebronie lat siedem i sześć miesięcy, w Jerozolimie zaś całym Izraelem i Judą rządził lat trzydzieści trzy.<br />Razem ze swoimi ludźmi król wyruszył do Jerozolimy przeciw Jebusytom, zamieszkującym tę krainę. Rzekli oni do Dawida: «Nie wejdziesz tutaj, lecz odepchną cię ślepi i kulawi». Oznaczało to: Dawid tu nie wejdzie.<br />Dawid jednak zdobył twierdzę Syjon, to jest Miasto Dawidowe.<br />Dawid stawał się coraz potężniejszy, bo Pan, Bóg Zastępów, był z nim.</p><h3>Księga Psalmów - 89(88),20.21-22.25-26.</h3><p>Mówiąc kiedyś w widzeniu <br />do świętych Twoich, rzekłeś: <br />«Na głowę mocarza włożyłem koronę, <br />wyniosłem wybrańca z ludu.<br />Znalazłem Dawida, mojego sługę, <br />namaściłem go moim świętym olejem,<br />by ręka moja zawsze przy nim była <br />i umacniało go moje ramię».<br />«Z nim moja wierność i łaska, <br />a w moim imieniu jego moc wywyższona.<br />Jego władzę rozciągnę nad morzem, <br />a jego panowanie nad rzekami».</p><h3>Ewangelia wg św. Marka - 3,22-30.</h3><p>Uczeni w Piśmie, którzy przyszli z Jerozolimy, mówili: «Ma Belzebuba i przez władcę złych duchów wyrzuca złe duchy».<br />Wtedy przywołał ich do siebie i mówił im w przypowieściach: «Jak może Szatan wyrzucać Szatana?<br />Jeśli jakieś królestwo wewnętrznie jest skłócone, takie królestwo nie może się ostać.<br />I jeśli dom wewnętrznie jest skłócony, to taki dom nie będzie mógł się ostać.<br />Jeśli więc Szatan powstał przeciw sobie i jest z sobą skłócony, to nie może się ostać, lecz koniec z nim.<br />Nie nikt nie może wejść do domu mocarza i sprzęt mu zagrabić, jeśli mocarza wpierw nie zwiąże, i wtedy dom jego ograbi.<br />Zaprawdę, powiadam wam: wszystkie grzechy i bluźnierstwa, których by się ludzie dopuścili, będą im odpuszczone.<br />Kto by jednak zbluźnił przeciw Duchowi Świętemu, nigdy nie otrzyma odpuszczenia, lecz winien jest grzechu wiecznego».<br />Mówili bowiem: «Ma ducha nieczystego».</p><hr /><h3>Bł. Jerzy Matulewicz ()</h3><h3>Śwśw. Dacjusz i Reatrus (męczennicy (+ V w.))</h3>"
	}, {
		"id": "28",
		"imagen": "Wtorek",
		"contenido": "<h3>Druga Księga Samuela - 6,12-15.17-19.</h3><p>Poszedł Dawid i sprowadził z wielką radością Arkę Bożą z domu Obed-Edoma do Miasta Dawidowego.<br />Ilekroć niosący Arkę Pańską postąpili sześć kroków, składał w ofierze wołu i tuczne cielę.<br />Dawid wtedy tańczył z całym zapałem w obecności Pana, a ubrany był w lniany efod.<br />Dawid wraz z całym domem izraelskim prowadził Arkę Pańską, wśród radosnych okrzyków i grania na rogach.<br />Przyniesioną więc Arkę Pańską ustawiono na przeznaczonym na to miejscu w środku namiotu, który rozpiął dla niej Dawid, po czym Dawid złożył przed Panem całopalenia i ofiary biesiadne.<br />Kiedy Dawid skończył składanie całopaleń i ofiar biesiadnych, pobłogosławił lud w imieniu Pana Zastępów.<br />Dokonał potem podziału między cały naród, między cały tłum Izraela, między mężczyzn i kobiety: dla każdego po jednym bochenku chleba, po kawałku mięsa i placku z rodzynkami. Potem wszyscy ludzie udali się do swych domów.</p><h3>Księga Psalmów - 24(23),7.8.9.10.</h3><p>Bramy, podnieście swe szczyty, <br />unieście się odwieczne podwoje,  <br />aby mógł wkroczyć Król chwały!<br />Któż jest tym Królem chwały? <br />Pan, dzielny i potężny, <br />Pan, potężny w boju.<br />Bramy, podnieście swe szczyty, <br />unieście się odwieczne podwoje,  <br />aby mógł wkroczyć Król chwały.<br />Któż jest tym Królem chwały? <br />Pan Zastępów, On jest Królem chwały.</p><h3>Ewangelia wg św. Marka - 3,31-35.</h3><p>Nadeszła Matka Jezusa i bracia i stojąc na dworze, posłali po Niego, aby Go przywołać.<br />Właśnie tłum ludzi siedział wokół Niego, gdy Mu powiedzieli: «Oto Twoja Matka i bracia na dworze szukają Ciebie».<br />Odpowiedział im: «Któż jest moją matką i którzy są moimi braćmi?»<br />I spoglądając na siedzących dokoła Niego, rzekł: «Oto moja matka i moi bracia.<br />Bo kto pełni wolę Bożą, ten jest Mi bratem, siostrą i matką».</p><hr /><h3>Św. Tomasz z Akwinu (prezbiter i doktor Kościoła)</h3><h3>Bł. Julian Maunoir (apostoł Bretanii (+ 1683))</h3>"
	}, {
		"id": "29",
		"imagen": "Środa",
		"contenido": "<h3>Druga Księga Samuela - 7,4-17.</h3><p>Pan skierował do Natana następujące słowa:<br />«Idź i powiedz mojemu słudze, Dawidowi: To mówi Pan: \"Czy ty zbudujesz Mi dom na mieszkanie?<br />Nie mieszkałem bowiem w domu od dnia, w którym wyprowadziłem z Egiptu Izraelitów, aż do dnia dzisiejszego. Przebywałem w namiocie albo w przybytku.<br />Przez czas, gdy wędrowałem z całym Izraelem, czy choćby do jednego z sędziów izraelskich, którym nakazałem paść mój lud, Izraela, przemówiłem kiedykolwiek słowami: Dlaczego nie zbudowaliście Mi domu cedrowego?<br />Zabrałem cię z pastwiska spośród owiec, abyś był władcą nad ludem moim, nad Izraelem.<br />I byłem z tobą wszędzie, dokąd się udałeś, wytraciłem przed tobą wszystkich twoich nieprzyjaciół. Dam ci sławę największych ludzi na ziemi.<br />Wyznaczę miejsce mojemu ludowi, Izraelowi, i osadzę go tam, i będzie mieszkał na swoim miejscu, a nie poruszy się więcej, a ludzie nikczemni nie będą go już uciskać jak dawniej.<br />Od czasu kiedy ustanowiłem sędziów nad ludem moim izraelskim, obdarzyłem cię pokojem ze wszystkimi wrogami. Tobie też Pan zapowiedział, że sam Pan dom ci buduje.<br />Kiedy wypełnią się twoje dni i spoczniesz obok swych przodków, wtedy wzbudzę po tobie potomka twojego, który wyjdzie z twoich wnętrzności, i utwierdzę jego królestwo.<br />On zbuduje dom imieniu memu, a Ja utwierdzę tron jego królestwa na wieki.<br />Ja będę mu ojcem, a on będzie Mi synem.<br />Lecz mu nie cofnę mojej życzliwości, jak cofnąłem Saulowi, twemu poprzednikowi, którego opuściłem.<br />Przede Mną dom twój i twoje królestwo będzie trwać na wieki. Twój tron będzie utwierdzony na wieki».<br />Zgodnie z tymi wszystkimi słowami i zgodnie z tym całym widzeniem przemówił Natan do Dawida.</p><h3>Księga Psalmów - 89(88),4-5.27-28.29-30.</h3><p>«Zawarłem przymierze z moim wybrańcem, <br />przysiągłem mojemu słudze Dawidowi:<br />Utrwalę twoje potomstwo na wieki <br />i tron twój umocnię na wszystkie pokolenia».<br />«On będzie wołał do Mnie: „Ty jesteś moim ojcem, <br />moim Bogiem, opoką mojego zbawienia”.<br />A Ja go ustanowię pierworodnym, <br />najwyższym z królów ziemi.<br />Na wieki zachowam dla niego łaskę <br />i trwałe z nim będzie moje przymierze».<br />Sprawię, że potomstwo jego będzie wieczne, <br />a jego tron jako dni niebios trwały».</p><h3>Ewangelia wg św. Marka - 4,1-20.</h3><p>Jezus znowu zaczął nauczać nad jeziorem i bardzo wielki tłum ludzi zebrał się przy Nim. Dlatego wszedł do łodzi i usiadł w niej na jeziorze, a cały lud stał na brzegu jeziora.<br />Uczył ich wiele w przypowieściach i mówił im w swojej nauce:<br />«Słuchajcie: Oto siewca wyszedł siać.<br />A gdy siał, jedno padło na drogę; i przyleciały ptaki, i wydziobały je.<br />Inne padło na miejsce skaliste, gdzie nie miało wiele ziemi, i wnet wzeszło, bo nie było głęboko w glebie.<br />Lecz po wschodzie słońca przypaliło się i nie mając korzenia, uschło.<br />Inne znów padło między ciernie, a ciernie wybujały i zagłuszyły je, tak że nie wydało owocu.<br />Inne w końcu padły na ziemię żyzną, wzeszły, wyrosły i wydały plon: trzydziestokrotny, sześćdziesięciokrotny i stokrotny».<br />I dodał: «Kto ma uszy do słuchania, niechaj słucha».<br />A gdy był sam, pytali Go ci, którzy przy Nim byli, razem z Dwunastoma, o przypowieść.<br />On im odrzekł: «Wam dana jest tajemnica królestwa Bożego, dla tych zaś, którzy są poza wami, wszystko dzieje się w przypowieściach,<br />aby „patrzyli uważnie, a nie widzieli, słuchali uważnie, a nie rozumieli, żeby się nie nawrócili i nie była im odpuszczona wina”».<br />I mówił im: «Nie rozumiecie tej przypowieści? Jakże zrozumiecie inne przypowieści?<br />Siewca sieje słowo.<br />A oto są ci posiani na drodze: u nich się sieje słowo, a skoro je usłyszą, zaraz przychodzi Szatan i porywa słowo w nich zasiane.<br />Podobnie zasiewem na gruncie skalistym są ci, którzy gdy usłyszą słowo, natychmiast przyjmują je z radością,<br />lecz nie mają w sobie korzenia i są niestali. Potem gdy nastanie ucisk lub prześladowanie z powodu słowa, zaraz się załamują.<br />Są inni, którzy są zasiani między ciernie: to są ci, którzy słuchają wprawdzie słowa,<br />lecz troski tego świata, ułuda bogactwa i inne żądze wciskają się i zagłuszają słowo, tak że zostaje bezowocne.<br />W końcu na ziemię żyzną zostali posiani ci, którzy słuchają słowa, przyjmują je i wydają owoc: trzydziestokrotny, sześćdziesięciokrotny i stokrotny».</p><hr /><h3>Bł. Bolesława Lament (dziewica)</h3><h3>Św. Aniela Merici (dziewica)</h3>"
	}, {
		"id": "30",
		"imagen": "Czwartek",
		"contenido": "<h3>Druga Księga Samuela - 7,18-19.24-29.</h3><p>Po wysłuchaniu proroka Natana poszedł król Dawid i usiadłszy przed Panem, mówił: «Kimże ja jestem, Panie, Boże, i czym jest mój ród, że doprowadziłeś mnie aż dotąd?<br />Ale to było jeszcze za mało w Twoich oczach, Panie, Boże, bo dałeś zapowiedź tyczącą domu sługi swego na daleką przyszłość. I to jest prawo człowieka, Panie, Boże.<br />Ustaliłeś, by lud Twój izraelski był dla Ciebie ludem na wieki, a Ty, o Panie, stałeś się dla niego Bogiem.<br />Teraz więc, o Panie, Boże, niech trwa na wieki słowo, które wyrzekłeś o słudze swoim i jego domu, i czyń, jak powiedziałeś,<br />ażeby na wieki wielbione było imię Twe słowami: „Pan Zastępów jest Bogiem Izraela”. A dom Twego sługi, Dawida, niech trwa przed Tobą.<br />Ty bowiem, o Panie Zastępów, Boże Izraela, objawiłeś swemu słudze, mówiąc: Zbuduję ci dom. Dlatego to sługa Twój ośmiela się zwrócić do Ciebie z tą modlitwą:<br />Teraz Ty, o Panie, Boże, Ty jesteś Bogiem, Twoje słowa są prawdą. Skoro obiecałeś swojemu słudze to szczęście,<br />racz teraz pobłogosławić dom Twojego sługi, aby trwał przed Tobą na wieki, bo Ty, Panie, Boże, to powiedziałeś, a dzięki Twojemu błogosławieństwu dom Twojego sługi będzie błogosławiony na wieki».</p><h3>Księga Psalmów - 132(131),1-2.3-5.11.12.13-14.</h3><p>Pamiętaj, Panie, Dawidowi <br />wszystkie jego trudy.<br />Jak złożył Panu przysięgę, <br />związał się ślubem przed Bogiem Jakuba:<br />«Nie wejdę do mieszkania w moim domu, <br />nie wstąpię na posłanie mego łoża,<br />nie użyczę snu moim oczom, powiekom moim spoczynku,<br />póki nie znajdę miejsca dla Pana, <br />mieszkania dla Niego, dla Boga Jakuba.<br />Pan złożył Dawidowi niezłomną obietnicę, <br />od której nie odstąpi: <br />\"Zrodzone z ciebie potomstwo <br />posadzę na twoim tronie.<br />A jeżeli twoi synowie zachowają moje przymierze <br />i wskazania, których im udzielę, <br />także ich synowie <br />zasiądą na tronie po wieczne czasy\".<br />Pan bowiem wybrał Syjon, <br />tej siedziby zapragnął dla siebie.<br />\"Oto jest miejsce mego odpoczynku na wieki, <br />tu będę mieszkał, bo wybrałem je sobie\".</p><h3>Ewangelia wg św. Marka - 4,21-25.</h3><p>Jezus mówił ludowi: «Czy po to wnosi się światło, by je umieścić pod korcem lub pod łóżkiem? Czy nie po to, żeby je umieścić na świeczniku?<br />Nie ma bowiem nic ukrytego, co by nie miało wyjść na jaw.<br />Kto ma uszy do słuchania, niechaj słucha!»<br />I mówił im: «Baczcie na to, czego słuchacie. Taką samą miarą, jaką wy mierzycie, odmierzą wam i jeszcze wam dołożą.<br />Bo kto ma, temu będzie dodane; a kto nie ma, pozbawią go nawet tego, co ma».</p><hr /><h3>Św. Hiacynta (dziewica)</h3><h3>Bł. Bronisław Markiewicz (prezbiter)</h3>"
	}, {
		"id": "31",
		"imagen": "Piątek",
		"contenido": "<h3>Druga Księga Samuela - 11,1-4a.5-10a.13-17.</h3><p>Na początku roku, gdy królowie zwykli wychodzić na wojnę, Dawid wyprawił Joaba i swoje sługi wraz z całym Izraelem. Spustoszyli oni ziemię Ammonitów i oblegali Rabba. Dawid natomiast pozostał w Jerozolimie.<br />Pewnego wieczora Dawid, podniósłszy się z posłania i chodząc po tarasie swego królewskiego pałacu, zobaczył z tarasu kąpiącą się kobietę. Kobieta była bardzo piękna.<br />Dawid zasięgnął wiadomości o tej kobiecie. Powiedziano mu: «To jest Batszeba, córka Eliama, żona Uriasza Chittyty».<br />Wysłał więc Dawid posłańców, by ją sprowadzili. A gdy przyszła do niego, spał z nią.<br />Kobieta ta poczęła, posłała więc, by dać znać Dawidowi: «Jestem brzemienna».<br />Wtedy Dawid wyprawił posłańca do Joaba: «Przyślij do mnie Uriasza Chittytę». Joab posłał więc Uriasza do Dawida.<br />Kiedy Uriasz do niego przyszedł, Dawid wypytywał się o powodzenie Joaba, ludu i walki.<br />Następnie rzekł Dawid Uriaszowi: «Zejdź do swojego domu i umyj sobie nogi!» Uriasz opuścił pałac królewski, a za nim niesiono dar ze stołu króla.<br />Uriasz położył się jednak u bramy pałacu królewskiego wraz ze wszystkimi sługami swojego pana, a nie poszedł do własnego domu.<br />Przekazano wiadomość Dawidowi: «Uriasz nie wstąpił do swego domu».<br />Dawid zaprosił go, aby jadł i pił w jego obecności, aż go upoił. Wieczorem poszedł Uriasz, położył się na swym posłaniu między sługami swojego pana, a do domu swojego nie zszedł.<br />Następnego ranka napisał Dawid list do Joaba i posłał go za pośrednictwem Uriasza.<br />W liście napisał: «Postawcie Uriasza tam, gdzie walka będzie najbardziej zażarta, potem odstąpicie go, aby został ugodzony i zginął».<br />Joab, obejrzawszy miasto, postawił Uriasza w miejscu, o którym wiedział, że walczyli tam najsilniejsi wojownicy.<br />Ludzie z miasta wypadli i natarli na Joaba. Byli zabici wśród ludu i sług Dawida; zginął też Uriasz Chittyta.</p><h3>Księga Psalmów - 51(50),3-4.5-6a.6bc-7.10-11.</h3><p>Zmiłuj się nade mną, Boże, w łaskawości swojej, <br />w ogromie swej litości zgładź moją nieprawość.<br />Obmyj mnie zupełnie z mojej winy <br />i oczyść mnie z grzechu mojego.<br />Uznaję bowiem nieprawość swoją <br />i grzech mój jest zawsze przede mną.<br />Przeciwko Tobie samemu zgrzeszyłem<br />i uczyniłem, co złe jest przed Tobą.<br />Abyś okazał się sprawiedliwy w swym wyroku <br />i prawy w swoim sądzie.<br />Oto urodziłem się obciążony winą <br />i jako grzesznika poczęła mnie matka.<br />Spraw, abym usłyszał radość i wesele, <br />niech się radują kości, które skruszyłeś.<br />Odwróć swe oblicze od moich grzechów <br />i zmaz wszystkie moje przewinienia.</p><h3>Ewangelia wg św. Marka - 4,26-34.</h3><p>Jezus powiedział do tłumów: «Z królestwem Bożym dzieje się tak, jak gdyby ktoś nasienie wrzucił w ziemię.<br />Czy śpi, czy czuwa, we dnie i w nocy nasienie kiełkuje i rośnie, on sam nie wie jak.<br />Ziemia sama z siebie wydaje plon, najpierw źdźbło, potem kłos, a potem pełne ziarno w kłosie.<br />Gdy zaś plon dojrzeje, zaraz zapuszcza sierp, bo pora już na żniwo».<br />Mówił jeszcze: «Z czym porównamy królestwo Boże lub w jakiej przypowieści je przedstawimy?<br />Jest ono jak ziarnko gorczycy; gdy się je wsiewa w ziemię, jest najmniejsze ze wszystkich nasion na ziemi.<br />Lecz wsiane, wyrasta i staje się większe od innych jarzyn; wypuszcza wielkie gałęzie, tak że ptaki powietrzne gnieżdżą się w jego cieniu».<br />W wielu takich przypowieściach głosił im naukę, o ile mogli ją rozumieć.<br />A bez przypowieści nie przemawiał do nich. Osobno zaś objaśniał wszystko swoim uczniom.</p><hr /><h3>Św. Jan Bosko (prezbiter)</h3><h3>Św. Marcelę (wdowę (+ 410))</h3>"
	}]
}
