{
	"data": [{
			"id": "1",
			"imagen": "mercoledì",
			"contenido": "<h3>Mercoledì della V settimana di Quaresima</h3><h3>Libro di Daniele - 3,14-20.91-92.95.</h3><p>In quei giorni, il re Nabucodònosor disse: \"È vero, Sadràch, Mesàch e Abdènego, che voi non servite i miei dei e non adorate la statua d'oro che io ho fatto innalzare?<br />Ora, se voi sarete pronti, quando udirete il suono del corno, del flauto, della cetra, dell'arpicordo, del salterio, della zampogna e d'ogni specie di strumenti musicali, a prostrarvi e adorare la statua che io ho fatta, bene; altrimenti in quel medesimo istante sarete gettati in mezzo ad una fornace dal fuoco ardente. Qual Dio vi potrà liberare dalla mia mano?\".<br />Ma Sadràch, Mesàch e Abdènego risposero al re Nabucodònosor: \"Re, noi non abbiamo bisogno di darti alcuna risposta in proposito;<br />sappi però che il nostro Dio, che serviamo, può liberarci dalla fornace con il fuoco acceso e dalla tua mano, o re.<br />Ma anche se non ci liberasse, sappi, o re, che noi non serviremo mai i tuoi dei e non adoreremo la statua d'oro che tu hai eretto\".<br />Allora Nabucodònosor, acceso d'ira e con aspetto minaccioso contro Sadràch, Mesàch e Abdènego, ordinò che si aumentasse il fuoco della fornace sette volte più del solito.<br />Poi, ad alcuni uomini fra i più forti del suo esercito, comandò di legare Sadràch, Mesàch e Abdènego e gettarli nella fornace con il fuoco acceso.<br />Allora il re Nabucodònosor rimase stupito e alzatosi in fretta si rivolse ai suoi ministri: \"Non abbiamo noi gettato tre uomini legati in mezzo al fuoco?\". \"Certo, o re\", risposero.<br />Egli soggiunse: \"Ecco, io vedo quattro uomini sciolti, i quali camminano in mezzo al fuoco, senza subirne alcun danno; anzi il quarto è simile nell'aspetto a un figlio di dei\".<br />Nabucodònosor prese a dire: \"Benedetto il Dio di Sadràch, Mesàch e Abdènego, il quale ha mandato il suo angelo e ha liberato i servi che hanno confidato in lui; hanno trasgredito il comando del re e hanno esposto i loro corpi per non servire e per non adorare alcun altro dio che il loro Dio.</p><h3>Libro di Daniele - 3,52.53.54.55.56.</h3><p>Benedetto sei tu, Signore, Dio dei padri nostri, <br />degno di lode e di gloria nei secoli. <br />Benedetto il tuo nome glorioso e santo, <br />degno di lode e di gloria nei secoli.<br />Benedetto sei tu nel tuo tempio santo glorioso, <br />degno di lode e di gloria nei secoli.<br />Benedetto sei tu nel trono del tuo regno, <br />degno di lode e di gloria nei secoli.<br />Benedetto sei tu che penetri con lo sguardo gli abissi e siedi sui cherubini, <br />degno di lode e di gloria nei secoli.<br />Benedetto sei tu nel firmamento del cielo, <br />degno di lode e di gloria nei secoli.</p><h3>Dal Vangelo di Gesù Cristo secondo Giovanni - 8,31-42.</h3><p>In quel tempo, Gesù disse a quei Giudei che avevano creduto in lui: «Se rimanete fedeli alla mia parola, sarete davvero miei discepoli;<br />conoscerete la verità e la verità vi farà liberi».<br />Gli risposero: «Noi siamo discendenza di Abramo e non siamo mai stati schiavi di nessuno. Come puoi tu dire: Diventerete liberi?».<br />Gesù rispose: «In verità, in verità vi dico: chiunque commette il peccato è schiavo del peccato.<br />Ora lo schiavo non resta per sempre nella casa, ma il figlio vi resta sempre;<br />se dunque il Figlio vi farà liberi, sarete liberi davvero.<br />So che siete discendenza di Abramo. Ma intanto cercate di uccidermi perché la mia parola non trova posto in voi.<br />Io dico quello che ho visto presso il Padre; anche voi dunque fate quello che avete ascoltato dal padre vostro!».<br />Gli risposero: «Il nostro padre è Abramo». Rispose Gesù: «Se siete figli di Abramo, fate le opere di Abramo!<br />Ora invece cercate di uccidere me, che vi ho detto la verità udita da Dio; questo, Abramo non l'ha fatto.<br />Voi fate le opere del padre vostro». Gli risposero: «Noi non siamo nati da prostituzione, noi abbiamo un solo Padre, Dio!».<br />Disse loro Gesù: «Se Dio fosse vostro Padre, certo mi amereste, perché da Dio sono uscito e vengo; non sono venuto da me stesso, ma lui mi ha mandato.</p><hr><h3>S. Lodovico Pavoni (sacerdote e fondatore (1784-1849))</h3><h3>B. Giuseppe Girotti (sacerdote domenicano (1905-1943))</h3><hr>"
		},
		{
			"id": "2",
			"imagen": "giovedì",
			"contenido": "<h3>Giovedì della V settimana di Quaresima</h3><h3>Libro della Genesi - 17,3-9.</h3><p>In quei giorni, Abram si prostrò con il viso a terra e Dio parlò con lui:<br />\"Eccomi: la mia alleanza è con te e sarai padre di una moltitudine di popoli.<br />Non ti chiamerai più Abram ma ti chiamerai Abraham perché padre di una moltitudine di popoli ti renderò.<br />E ti renderò molto, molto fecondo; ti farò diventare nazioni e da te nasceranno dei re.<br />Stabilirò la mia alleanza con te e con la tua discendenza dopo di te di generazione in generazione, come alleanza perenne, per essere il Dio tuo e della tua discendenza dopo di te.<br />Darò a te e alla tua discendenza dopo di te il paese dove sei straniero, tutto il paese di Cànaan in possesso perenne; sarò il vostro Dio\".<br />Disse Dio ad Abramo: \"Da parte tua devi osservare la mia alleanza, tu e la tua discendenza dopo di te di generazione in generazione.</p><h3>Salmi - 105(104),4-5.6-7.8-9.</h3><p>Cercate il Signore e la sua potenza, <br />cercate sempre il suo volto.<br />Ricordate le meraviglie che ha compiute, <br />i suoi prodigi e i giudizi della sua bocca;<br />Voi stirpe di Abramo, suo servo, <br />figli di Giacobbe, suo eletto.<br />È lui il Signore, nostro Dio, <br />su tutta la terra i suoi giudizi.<br />Ricorda sempre la sua alleanza: <br />parola data per mille generazioni,<br />l'alleanza stretta con Abramo <br />e il suo giuramento ad Isacco.</p><h3>Dal Vangelo di Gesù Cristo secondo Giovanni - 8,51-59.</h3><p>In quel tempo, Gesù disse ai Giudei: «In verità, in verità vi dico: se uno osserva la mia parola, non vedrà mai la morte».<br />Gli dissero i Giudei: «Ora sappiamo che hai un demonio. Abramo è morto, come anche i profeti, e tu dici: \"Chi osserva la mia parola non conoscerà mai la morte\".<br />Sei tu più grande del nostro padre Abramo, che è morto? Anche i profeti sono morti; chi pretendi di essere?».<br />Rispose Gesù: «Se io glorificassi me stesso, la mia gloria non sarebbe nulla; chi mi glorifica è il Padre mio, del quale voi dite: \"E' nostro Dio!\",<br />e non lo conoscete. Io invece lo conosco. E se dicessi che non lo conosco, sarei come voi, un mentitore; ma lo conosco e osservo la sua parola.<br />Abramo, vostro padre, esultò nella speranza di vedere il mio giorno; lo vide e se ne rallegrò».<br />Gli dissero allora i Giudei: «Non hai ancora cinquant'anni e hai visto Abramo?».<br />Rispose loro Gesù: «In verità, in verità vi dico: prima che Abramo fosse, Io Sono».<br />Allora raccolsero pietre per scagliarle contro di lui; ma Gesù si nascose e uscì dal tempio.</p><hr><h3>S. Francesco da Paola (eremita e fondatore (1416-1507))</h3><h3>B. Elisabetta Vendramini (fondatrice (1790-1860))</h3><hr>"
		},
		{
			"id": "3",
			"imagen": "venerdì",
			"contenido": "<h3>Venerdì della V settimana di Quaresima</h3><h3>Libro di Geremia - 20,10-13.</h3><p>Io sentivo le insinuazioni di molti: \"Terrore all'intorno! Denunciatelo e lo denunceremo\". Tutti i miei amici spiavano la mia caduta: \"Forse si lascerà trarre in inganno, così noi prevarremo su di lui, ci prenderemo la nostra vendetta\".<br />Ma il Signore è al mio fianco come un prode valoroso, per questo i miei persecutori cadranno e non potranno prevalere; saranno molto confusi perché non riusciranno, la loro vergogna sarà eterna e incancellabile.<br />Signore degli eserciti, che provi il giusto e scruti il cuore e la mente, possa io vedere la tua vendetta su di essi; poiché a te ho affidato la mia causa!<br />Cantate inni al Signore, lodate il Signore, perché ha liberato la vita del povero dalle mani dei malfattori.</p><h3>Salmi - 18(17),2-3a.3bc-4.5-6.7.</h3><p>Ti amo, Signore, mia forza,<br />Signore, mia roccia, mia fortezza, mio liberatore.<br />Mio Dio, mia rupe, in cui trovo riparo;<br />mio scudo e baluardo, mia potente salvezza.<br />Invoco il Signore, degno di lode, <br />e sarò salvato dai miei nemici.<br />Mi circondavano flutti di morte, <br />mi travolgevano torrenti impetuosi;<br />già mi avvolgevano i lacci degli inferi, <br />già mi stringevano agguati mortali.<br />Nel mio affanno invocai il Signore, <br />nell'angoscia gridai al mio Dio: <br />dal suo tempio ascoltò la mia voce, <br />al suo orecchio pervenne il mio grido.</p><h3>Dal Vangelo di Gesù Cristo secondo Giovanni - 10,31-42.</h3><p>In quel tempo, i Giudei portarono di nuovo delle pietre per lapidarlo.<br />Gesù rispose loro: «Vi ho fatto vedere molte opere buone da parte del Padre mio; per quale di esse mi volete lapidare?».<br />Gli risposero i Giudei: «Non ti lapidiamo per un'opera buona, ma per la bestemmia e perché tu, che sei uomo, ti fai Dio».<br />Rispose loro Gesù: «Non è forse scritto nella vostra Legge: Io ho detto: voi siete dei?<br />Ora, se essa ha chiamato dei coloro ai quali fu rivolta la parola di Dio (e la Scrittura non può essere annullata),<br />a colui che il Padre ha consacrato e mandato nel mondo, voi dite: Tu bestemmi, perché ho detto: Sono Figlio di Dio?<br />Se non compio le opere del Padre mio, non credetemi;<br />ma se le compio, anche se non volete credere a me, credete almeno alle opere, perché sappiate e conosciate che il Padre è in me e io nel Padre».<br />Cercavano allora di prenderlo di nuovo, ma egli sfuggì dalle loro mani.<br />Ritornò quindi al di là del Giordano, nel luogo dove prima Giovanni battezzava, e qui si fermò.<br />Molti andarono da lui e dicevano: «Giovanni non ha fatto nessun segno, ma tutto quello che Giovanni ha detto di costui era vero».<br />E in quel luogo molti credettero in lui.</p><hr><h3>S. Luigi Scrosoppi (sacerdote e fondatore (1804-1884))</h3><h3>B. Teresa Casini (suora e fondatrice (1864-1937))</h3><hr>"
		},
		{
			"id": "4",
			"imagen": "sabato",
			"contenido": "<h3>Sabato della V settimana di Quaresima</h3><h3>Libro di Ezechiele - 37,21-28.</h3><p>Così dice il Signore Dio: Ecco, io prenderò gli Israeliti dalle genti fra le quali sono andati e li radunerò da ogni parte e li ricondurrò nel loro paese:<br />farò di loro un solo popolo nella mia terra, sui monti d'Israele; un solo re regnerà su tutti loro e non saranno più due popoli, né più saranno divisi in due regni.<br />Non si contamineranno più con i loro idoli, con i loro abomini e con tutte le loro iniquità; li libererò da tutte le ribellioni con cui hanno peccato; li purificherò e saranno il mio popolo e io sarò il loro Dio.<br />Il mio servo Davide sarà su di loro e non vi sarà che un unico pastore per tutti; seguiranno i miei comandamenti, osserveranno le mie leggi e le metteranno in pratica.<br />Abiteranno nella terra che ho dato al mio servo Giacobbe. In quella terra su cui abitarono i loro padri, abiteranno essi, i loro figli e i figli dei loro figli, attraverso i secoli; Davide mio servo sarà loro re per sempre.<br />Farò con loro un'alleanza di pace, che sarà con loro un'alleanza eterna. Li stabilirò e li moltiplicherò e porrò il mio santuario in mezzo a loro per sempre.<br />In mezzo a loro sarà la mia dimora: io sarò il loro Dio ed essi saranno il mio popolo.<br />Le genti sapranno che io sono il Signore che santifico Israele quando il mio santuario sarà in mezzo a loro per sempre\".</p><h3>Libro di Geremia - 31,10.11-12ab.13.</h3><p>Ascoltate la parola del Signore, popoli, <br />annunziatela alle isole lontane e dite: <br />\"Chi ha disperso Israele lo raduna <br />e lo custodisce come fa un pastore con il gregge\",<br />Il Signore ha redento Giacobbe, <br />lo ha riscattato dalle mani del più forte di lui.<br />Verranno e canteranno inni sull'altura di Sion,<br />affluiranno verso i beni del Signore.<br />Allora si allieterà la vergine della danza; <br />i giovani e i vecchi gioiranno. <br />Io cambierò il loro lutto in gioia, <br />li consolerò e li renderò felici, senza afflizioni.</p><h3>Dal Vangelo di Gesù Cristo secondo Giovanni - 11,45-56.</h3><p>In quel tempo, molti dei Giudei che erano venuti da Maria, alla vista di quel che egli aveva compiuto, credettero in lui.<br />Ma alcuni andarono dai farisei e riferirono loro quel che Gesù aveva fatto.<br />Allora i sommi sacerdoti e i farisei riunirono il sinedrio e dicevano: «Che facciamo? Quest'uomo compie molti segni.<br />Se lo lasciamo fare così, tutti crederanno in lui e verranno i Romani e distruggeranno il nostro luogo santo e la nostra nazione».<br />Ma uno di loro, di nome Caifa, che era sommo sacerdote in quell'anno, disse loro: «Voi non capite nulla<br />e non considerate come sia meglio che muoia un solo uomo per il popolo e non perisca la nazione intera».<br />Questo però non lo disse da se stesso, ma essendo sommo sacerdote profetizzò che Gesù doveva morire per la nazione<br />e non per la nazione soltanto, ma anche per riunire insieme i figli di Dio che erano dispersi.<br />Da quel giorno dunque decisero di ucciderlo.<br />Gesù pertanto non si faceva più vedere in pubblico tra i Giudei; egli si ritirò di là nella regione vicina al deserto, in una città chiamata Efraim, dove si trattenne con i suoi discepoli.<br />Era vicina la Pasqua dei Giudei e molti dalla regione andarono a Gerusalemme prima della Pasqua per purificarsi.<br />Essi cercavano Gesù e stando nel tempio dicevano tra di loro: «Che ve ne pare? Non verrà egli alla festa?».</p><hr><h3>S. Isidoro (vescovo e Dottore della Chiesa (ca. 560-636))</h3><h3>S. Gaetano Catanoso (sac. e fondatore (1879-1963))</h3><hr>"
		},
		{
			"id": "5",
			"imagen": "domenica",
			"contenido": "<h3>Domenica delle Palme 'De Passione Domini'</h3><h3>Libro di Isaia - 50,4-7.</h3><p>Il Signore Dio mi ha dato una lingua da iniziati, perché io sappia indirizzare allo sfiduciato una parola. Ogni mattina fa attento il mio orecchio perché io ascolti come gli iniziati.<br />Il Signore Dio mi ha aperto l'orecchio e io non ho opposto resistenza, non mi sono tirato indietro.<br />Ho presentato il dorso ai flagellatori, la guancia a coloro che mi strappavano la barba; non ho sottratto la faccia agli insulti e agli sputi.<br />Il Signore Dio mi assiste, per questo non resto confuso, per questo rendo la mia faccia dura come pietra, sapendo di non restare deluso.</p><h3>Salmi - 22(21),8-9.17-18a.19-20.23-24.</h3><p>Mi scherniscono quelli che mi vedono, <br />storcono le labbra, scuotono il capo:<br />\"Si è affidato al Signore, lui lo scampi; <br />lo liberi, se è suo amico\".<br />Un branco di cani mi circonda, <br />mi assedia una banda di malvagi; <br />hanno forato le mie mani e i miei piedi,<br />posso contare tutte le mie ossa.<br />Si dividono le mie vesti, <br />sul mio vestito gettano la sorte.<br />Ma tu, Signore, non stare lontano, <br />mia forza, accorri in mio aiuto.<br />Annunzierò il tuo nome ai miei fratelli, <br />ti loderò in mezzo all'assemblea.<br />Lodate il Signore, voi che lo temete, <br />gli dia gloria la stirpe di Giacobbe, <br />lo tema tutta la stirpe di Israele.</p><h3>Lettera di san Paolo apostolo ai Filippesi - 2,6-11.</h3><p>Cristo Gesù, pur essendo di natura divina, non considerò un tesoro geloso la sua uguaglianza con Dio;<br />ma spogliò se stesso, assumendo la condizione di servo e divenendo simile agli uomini; apparso in forma umana,<br />umiliò se stesso facendosi obbediente fino alla morte e alla morte di croce.<br />Per questo Dio l'ha esaltato e gli ha dato il nome che è al di sopra di ogni altro nome;<br />perché nel nome di Gesù ogni ginocchio si pieghi nei cieli, sulla terra e sotto terra;<br />e ogni lingua proclami che Gesù Cristo è il Signore, a gloria di Dio Padre.</p><h3>Dal Vangelo di Gesù Cristo secondo Matteo - 26,14-75.27,1-66.</h3><p>In quel tempo, uno dei Dodici, chiamato Giuda Iscariota, andò dai sommi sacerdoti<br />e disse: «Quanto mi volete dare perché io ve lo consegni?». E quelli gli fissarono trenta monete d'argento.<br />Da quel momento cercava l'occasione propizia per consegnarlo.<br />Il primo giorno degli Azzimi, i discepoli si avvicinarono a Gesù e gli dissero: «Dove vuoi che ti prepariamo, per mangiare la Pasqua?».<br />Ed egli rispose: «Andate in città, da un tale, e ditegli: Il Maestro ti manda a dire: Il mio tempo è vicino; farò la Pasqua da te con i miei discepoli».<br />I discepoli fecero come aveva loro ordinato Gesù, e prepararono la Pasqua.<br />Venuta la sera, si mise a mensa con i Dodici.<br />Mentre mangiavano disse: «In verità io vi dico, uno di voi mi tradirà».<br />Ed essi, addolorati profondamente, incominciarono ciascuno a domandargli: «Sono forse io, Signore?».<br />Ed egli rispose: «Colui che ha intinto con me la mano nel piatto, quello mi tradirà.<br />Il Figlio dell'uomo se ne va, come è scritto di lui, ma guai a colui dal quale il Figlio dell'uomo viene tradito; sarebbe meglio per quell'uomo se non fosse mai nato!».<br />Giuda, il traditore, disse: «Rabbì, sono forse io?». Gli rispose: «Tu l'hai detto».<br />Ora, mentre essi mangiavano, Gesù prese il pane e, pronunziata la benedizione, lo spezzò e lo diede ai discepoli dicendo: «Prendete e mangiate; questo è il mio corpo».<br />Poi prese il calice e, dopo aver reso grazie, lo diede loro, dicendo: «Bevetene tutti,<br />perché questo è il mio sangue dell'alleanza, versato per molti, in remissione dei peccati.<br />Io vi dico che da ora non berrò più di questo frutto della vite fino al giorno in cui lo berrò nuovo con voi nel regno del Padre mio».<br />E dopo aver cantato l'inno, uscirono verso il monte degli Ulivi.<br />Allora Gesù disse loro: «Voi tutti vi scandalizzerete per causa mia in questa notte. Sta scritto infatti:  Percuoterò il pastore  e saranno disperse le pecore del gregge,<br />ma dopo la mia risurrezione, vi precederò in Galilea».<br />E Pietro gli disse: «Anche se tutti si scandalizzassero di te, io non mi scandalizzerò mai».<br />Gli disse Gesù: «In verità ti dico: questa notte stessa, prima che il gallo canti, mi rinnegherai tre volte».<br />E Pietro gli rispose: «Anche se dovessi morire con te, non ti rinnegherò». Lo stesso dissero tutti gli altri discepoli.<br />Allora Gesù andò con loro in un podere, chiamato Getsèmani, e disse ai discepoli: «Sedetevi qui, mentre io vado là a pregare».<br />E presi con sé Pietro e i due figli di Zebedèo, cominciò a provare tristezza e angoscia.<br />Disse loro: «La mia anima è triste fino alla morte; restate qui e vegliate con me».<br />E avanzatosi un poco, si prostrò con la faccia a terra e pregava dicendo: «Padre mio, se è possibile, passi da me questo calice! Però non come voglio io, ma come vuoi tu!».<br />Poi tornò dai discepoli e li trovò che dormivano. E disse a Pietro: «Così non siete stati capaci di vegliare un'ora sola con me?<br />Vegliate e pregate, per non cadere in tentazione. Lo spirito è pronto, ma la carne è debole».<br />E di nuovo, allontanatosi, pregava dicendo: «Padre mio, se questo calice non può passare da me senza che io lo beva, sia fatta la tua volontà».<br />E tornato di nuovo trovò i suoi che dormivano, perché gli occhi loro si erano appesantiti.<br />E lasciatili, si allontanò di nuovo e pregò per la terza volta, ripetendo le stesse parole.<br />Poi si avvicinò ai discepoli e disse loro: «Dormite ormai e riposate! Ecco, è giunta l'ora nella quale il Figlio dell'uomo sarà consegnato in mano ai peccatori.<br />Alzatevi, andiamo; ecco, colui che mi tradisce si avvicina».<br />Mentre parlava ancora, ecco arrivare Giuda, uno dei Dodici, e con lui una gran folla con spade e bastoni, mandata dai sommi sacerdoti e dagli anziani del popolo.<br />Il traditore aveva dato loro questo segnale dicendo: «Quello che bacerò, è lui; arrestatelo!».<br />E subito si avvicinò a Gesù e disse: «Salve, Rabbì!». E lo baciò.<br />E Gesù gli disse: «Amico, per questo sei qui!». Allora si fecero avanti e misero le mani addosso a Gesù e lo arrestarono.<br />Ed ecco, uno di quelli che erano con Gesù, messa mano alla spada, la estrasse e colpì il servo del sommo sacerdote staccandogli un orecchio.<br />Allora Gesù gli disse: «Rimetti la spada nel fodero, perché tutti quelli che mettono mano alla spada periranno di spada.<br />Pensi forse che io non possa pregare il Padre mio, che mi darebbe subito più di dodici legioni di angeli?<br />Ma come allora si adempirebbero le Scritture, secondo le quali così deve avvenire?».<br />In quello stesso momento Gesù disse alla folla: «Siete usciti come contro un brigante, con spade e bastoni, per catturarmi. Ogni giorno stavo seduto nel tempio ad insegnare, e non mi avete arrestato.<br />Ma tutto questo è avvenuto perché si adempissero le Scritture dei profeti». Allora tutti i discepoli, abbandonatolo, fuggirono.<br />Or quelli che avevano arrestato Gesù, lo condussero dal sommo sacerdote Caifa, presso il quale gia si erano riuniti gli scribi e gli anziani.<br />Pietro intanto lo aveva seguito da lontano fino al palazzo del sommo sacerdote; ed entrato anche lui, si pose a sedere tra i servi, per vedere la conclusione.<br />I sommi sacerdoti e tutto il sinedrio cercavano qualche falsa testimonianza contro Gesù, per condannarlo a morte;<br />ma non riuscirono a trovarne alcuna, pur essendosi fatti avanti molti falsi testimoni.<br />Finalmente se ne presentarono due, che affermarono: «Costui ha dichiarato: Posso distruggere il tempio di Dio e ricostruirlo in tre giorni».<br />Alzatosi il sommo sacerdote gli disse: «Non rispondi nulla? Che cosa testimoniano costoro contro di te?».<br />Ma Gesù taceva. Allora il sommo sacerdote gli disse: «Ti scongiuro, per il Dio vivente, perché ci dica se tu sei il Cristo, il Figlio di Dio».<br />«Tu l'hai detto, gli rispose Gesù, anzi io vi dico:  d'ora innanzi vedrete il Figlio dell'uomo  seduto alla destra di Dio,  e venire sulle nubi del cielo».<br />Allora il sommo sacerdote si stracciò le vesti dicendo: «Ha bestemmiato! Perché abbiamo ancora bisogno di testimoni? Ecco, ora avete udito la bestemmia;<br />che ve ne pare?». E quelli risposero: «E' reo di morte!».<br />Allora gli sputarono in faccia e lo schiaffeggiarono; altri lo bastonavano,<br />dicendo: «Indovina, Cristo! Chi è che ti ha percosso?».<br />Pietro intanto se ne stava seduto fuori, nel cortile. Una serva gli si avvicinò e disse: «Anche tu eri con Gesù, il Galileo!».<br />Ed egli negò davanti a tutti: «Non capisco che cosa tu voglia dire».<br />Mentre usciva verso l'atrio, lo vide un'altra serva e disse ai presenti: «Costui era con Gesù, il Nazareno».<br />Ma egli negò di nuovo giurando: «Non conosco quell'uomo».<br />Dopo un poco, i presenti gli si accostarono e dissero a Pietro: «Certo anche tu sei di quelli; la tua parlata ti tradisce!».<br />Allora egli cominciò a imprecare e a giurare: «Non conosco quell'uomo!». E subito un gallo cantò.<br />E Pietro si ricordò delle parole dette da Gesù: «Prima che il gallo canti, mi rinnegherai tre volte». E uscito all'aperto, pianse amaramente.<br />Venuto il mattino, tutti i sommi sacerdoti e gli anziani del popolo tennero consiglio contro Gesù, per farlo morire.<br />Poi, messolo in catene, lo condussero e consegnarono al governatore Pilato.<br />Allora Giuda, il traditore, vedendo che Gesù era stato condannato, si pentì e riportò le trenta monete d'argento ai sommi sacerdoti e agli anziani<br />dicendo: «Ho peccato, perché ho tradito sangue innocente». Ma quelli dissero: «Che ci riguarda? Veditela tu!».<br />Ed egli, gettate le monete d'argento nel tempio, si allontanò e andò ad impiccarsi.<br />Ma i sommi sacerdoti, raccolto quel denaro, dissero: «Non è lecito metterlo nel tesoro, perché è prezzo di sangue».<br />E tenuto consiglio, comprarono con esso il Campo del vasaio per la sepoltura degli stranieri.<br />Perciò quel campo fu denominato \"Campo di sanguè'fino al giorno d'oggi.<br />Allora si adempì quanto era stato detto dal profeta Geremia: E presero trenta denari d'argento, il prezzo del venduto, che i figli di Israele avevano mercanteggiato,<br />e li diedero per il campo del vasaio, come mi aveva ordinato il Signore.<br />Gesù intanto comparve davanti al governatore, e il governatore l'interrogò dicendo: «Sei tu il re dei Giudei?». Gesù rispose «Tu lo dici».<br />E mentre lo accusavano i sommi sacerdoti e gli anziani, non rispondeva nulla.<br />Allora Pilato gli disse: «Non senti quante cose attestano contro di te?».<br />Ma Gesù non gli rispose neanche una parola, con grande meraviglia del governatore.<br />Il governatore era solito, per ciascuna festa di Pasqua, rilasciare al popolo un prigioniero, a loro scelta.<br />Avevano in quel tempo un prigioniero famoso, detto Barabba.<br />Mentre quindi si trovavano riuniti, Pilato disse loro: «Chi volete che vi rilasci: Barabba o Gesù chiamato il Cristo?».<br />Sapeva bene infatti che glielo avevano consegnato per invidia.<br />Mentre egli sedeva in tribunale, sua moglie gli mandò a dire: «Non avere a che fare con quel giusto; perché oggi fui molto turbata in sogno, per causa sua».<br />Ma i sommi sacerdoti e gli anziani persuasero la folla a richiedere Barabba e a far morire Gesù.<br />Allora il governatore domandò: «Chi dei due volete che vi rilasci?». Quelli risposero: «Barabba!».<br />Disse loro Pilato: «Che farò dunque di Gesù chiamato il Cristo?». Tutti gli risposero: «Sia crocifisso!».<br />Ed egli aggiunse: «Ma che male ha fatto?». Essi allora urlarono: «Sia crocifisso!».<br />Pilato, visto che non otteneva nulla, anzi che il tumulto cresceva sempre più, presa dell'acqua, si lavò le mani davanti alla folla: «Non sono responsabile, disse, di questo sangue; vedetevela voi!».<br />E tutto il popolo rispose: «Il suo sangue ricada sopra di noi e sopra i nostri figli».<br />Allora rilasciò loro Barabba e, dopo aver fatto flagellare Gesù, lo consegnò ai soldati perché fosse crocifisso.<br />Allora i soldati del governatore condussero Gesù nel pretorio e gli radunarono attorno tutta la coorte.<br />Spogliatolo, gli misero addosso un manto scarlatto<br />e, intrecciata una corona di spine, gliela posero sul capo, con una canna nella destra; poi mentre gli si inginocchiavano davanti, lo schernivano: «Salve, re dei Giudei!».<br />E sputandogli addosso, gli tolsero di mano la canna e lo percuotevano sul capo.<br />Dopo averlo così schernito, lo spogliarono del mantello, gli fecero indossare i suoi vestiti e lo portarono via per crocifiggerlo.<br />Mentre uscivano, incontrarono un uomo di Cirene, chiamato Simone, e lo costrinsero a prender su la croce di lui.<br />Giunti a un luogo detto Gòlgota, che significa luogo del cranio,<br />gli diedero da bere vino mescolato con fiele; ma egli, assaggiatolo, non ne volle bere.<br />Dopo averlo quindi crocifisso, si spartirono le sue vesti tirandole a sorte.<br />E sedutisi, gli facevano la guardia.<br />Al di sopra del suo capo, posero la motivazione scritta della sua condanna: «Questi è Gesù, il re dei Giudei».<br />Insieme con lui furono crocifissi due ladroni, uno a destra e uno a sinistra.<br />E quelli che passavano di là lo insultavano scuotendo il capo e dicendo:<br />«Tu che distruggi il tempio e lo ricostruisci in tre giorni, salva te stesso! Se tu sei Figlio di Dio, scendi dalla croce!».<br />Anche i sommi sacerdoti con gli scribi e gli anziani lo schernivano:<br />«Ha salvato gli altri, non può salvare se stesso. E' il re d'Israele, scenda ora dalla croce e gli crederemo.<br />Ha confidato in Dio; lo liberi lui ora, se gli vuol bene. Ha detto infatti: Sono Figlio di Dio!».<br />Anche i ladroni crocifissi con lui lo oltraggiavano allo stesso modo.<br />Da mezzogiorno fino alle tre del pomeriggio si fece buio su tutta la terra.<br />Verso le tre, Gesù gridò a gran voce: «Elì, Elì, lemà sabactàni?», che significa: «Dio mio, Dio mio, perché mi hai abbandonato?».<br />Udendo questo, alcuni dei presenti dicevano: «Costui chiama Elia».<br />E subito uno di loro corse a prendere una spugna e, imbevutala di aceto, la fissò su una canna e così gli dava da bere.<br />Gli altri dicevano: «Lascia, vediamo se viene Elia a salvarlo!».<br />E Gesù, emesso un alto grido, spirò.<br />Ed ecco il velo del tempio si squarciò in due da cima a fondo, la terra si scosse, le rocce si spezzarono,<br />i sepolcri si aprirono e molti corpi di santi morti risuscitarono.<br />E uscendo dai sepolcri, dopo la sua risurrezione, entrarono nella città santa e apparvero a molti.<br />Il centurione e quelli che con lui facevano la guardia a Gesù, sentito il terremoto e visto quel che succedeva, furono presi da grande timore e dicevano: «Davvero costui era Figlio di Dio!».<br />C'erano anche là molte donne che stavano a osservare da lontano; esse avevano seguito Gesù dalla Galilea per servirlo.<br />Tra costoro Maria di Màgdala, Maria madre di Giacomo e di Giuseppe, e la madre dei figli di Zebedèo.<br />Venuta la sera giunse un uomo ricco di Arimatèa, chiamato Giuseppe, il quale era diventato anche lui discepolo di Gesù.<br />Egli andò da Pilato e gli chiese il corpo di Gesù. Allora Pilato ordinò che gli fosse consegnato.<br />Giuseppe, preso il corpo di Gesù, lo avvolse in un candido lenzuolo<br />e lo depose nella sua tomba nuova, che si era fatta scavare nella roccia; rotolata poi una gran pietra sulla porta del sepolcro, se ne andò.<br />Erano lì, davanti al sepolcro, Maria di Màgdala e l'altra Maria.<br />Il giorno seguente, quello dopo la Parasceve, si riunirono presso Pilato i sommi sacerdoti e i farisei, dicendo:<br />«Signore, ci siamo ricordati che quell'impostore disse mentre era vivo: Dopo tre giorni risorgerò.<br />Ordina dunque che sia vigilato il sepolcro fino al terzo giorno, perché non vengano i suoi discepoli, lo rubino e poi dicano al popolo: E' risuscitato dai morti. Così quest'ultima impostura sarebbe peggiore della prima!».<br />Pilato disse loro: «Avete la vostra guardia, andate e assicuratevi come credete».<br />Ed essi andarono e assicurarono il sepolcro, sigillando la pietra e mettendovi la guardia.</p><hr><h3>S. Vicente Ferrer (sacerdote O.P. (1350-1419))</h3><h3>S. Giuliana di Cornillon (B) (agostiniana († 1258))</h3><hr>"
		},
		{
			"id": "6",
			"imagen": "lunedì",
			"contenido": "<h3>Lunedì della Settimana Santa</h3><h3>Libro di Isaia - 42,1-7.</h3><p>Cosi dice il Signore: «Ecco il mio servo che io sostengo, il mio eletto di cui mi compiaccio. Ho posto il mio spirito su di lui; egli porterà il diritto alle nazioni.<br />Non griderà né alzerà il tono, non farà udire in piazza la sua voce,<br />non spezzerà una canna incrinata, non spegnerà uno stoppino dalla fiamma smorta. Proclamerà il diritto con fermezza;<br />non verrà meno e non si abbatterà, finché non avrà stabilito il diritto sulla terra; e per la sua dottrina saranno in attesa le isole.<br />Così dice il Signore Dio che crea i cieli e li dispiega, distende la terra con ciò che vi nasce, dà il respiro alla gente che la abita e l'alito a quanti camminano su di essa:<br />\"Io, il Signore, ti ho chiamato per la giustizia e ti ho preso per mano; ti ho formato e stabilito come alleanza del popolo e luce delle nazioni,<br />perché tu apra gli occhi ai ciechi e faccia uscire dal carcere i prigionieri, dalla reclusione coloro che abitano nelle tenebre».</p><h3>Salmi - 27(26),1.2.3.13-14.</h3><p>Il Signore è mia luce e mia salvezza, <br />di chi avrò paura? <br />Il Signore è difesa della mia vita, <br />di chi avrò timore?<br />Quando mi assalgono i malvagi <br />per straziarmi la carne, <br />sono essi, avversari e nemici, <br />a inciampare e cadere.<br />Se contro di me si accampa un esercito, <br />il mio cuore non teme; <br />se contro di me divampa la battaglia, <br />anche allora ho fiducia.<br />Sono certo di contemplare la bontà del Signore <br />nella terra dei viventi.<br />Spera nel Signore, sii forte, <br />si rinfranchi il tuo cuore e spera nel Signore.</p><h3>Dal Vangelo di Gesù Cristo secondo Giovanni - 12,1-11.</h3><p>Sei giorni prima della Pasqua, Gesù andò a Betània, dove si trovava Lazzaro, che egli aveva risuscitato dai morti.<br />Equi gli fecero una cena: Marta serviva e Lazzaro era uno dei commensali.<br />Maria allora, presa una libbra di olio profumato di vero nardo, assai prezioso, cosparse i piedi di Gesù e li asciugò con i suoi capelli, e tutta la casa si riempì del profumo dell'unguento.<br />Allora Giuda Iscariota, uno dei suoi discepoli, che doveva poi tradirlo, disse:<br />«Perché quest'olio profumato non si è venduto per trecento denari per poi darli ai poveri?».<br />Questo egli disse non perché gl'importasse dei poveri, ma perché era ladro e, siccome teneva la cassa, prendeva quello che vi mettevano dentro.<br />Gesù allora disse: «Lasciala fare, perché lo conservi per il giorno della mia sepoltura.<br />I poveri infatti li avete sempre con voi, ma non sempre avete me».<br />Intanto la gran folla di Giudei venne a sapere che Gesù si trovava là, e accorse non solo per Gesù, ma anche per vedere Lazzaro che egli aveva risuscitato dai morti.<br />I sommi sacerdoti allora deliberarono di uccidere anche Lazzaro,<br />perché molti Giudei se ne andavano a causa di lui e credevano in Gesù.</p><hr><h3>B. Michele Rua (1° successore di Don Bosco (1837-1910))</h3><h3>B. Caterina Morigi da Pallanza (NO) (vergine († 1478))</h3><hr>"
		},
		{
			"id": "7",
			"imagen": "martedì",
			"contenido": "<h3>Martedì della Settimana Santa</h3><h3>Libro di Isaia - 49,1-6.</h3><p>Ascoltatemi, o isole, udite attentamente, nazioni lontane; il Signore dal seno materno mi ha chiamato, fino dal grembo di mia madre ha pronunziato il mio nome.<br />Ha reso la mia bocca come spada affilata, mi ha nascosto all'ombra della sua mano, mi ha reso freccia appuntita, mi ha riposto nella sua farètra.<br />Mi ha detto: \"Mio servo tu sei, Israele, sul quale manifesterò la mia gloria\".<br />Io ho risposto: \"Invano ho faticato, per nulla e invano ho consumato le mie forze. Ma, certo, il mio diritto è presso il Signore, la mia ricompensa presso il mio Dio\".<br />Ora disse il Signore che mi ha plasmato suo servo dal seno materno per ricondurre a lui Giacobbe e a lui riunire Israele, - poiché ero stato stimato dal Signore e Dio era stato la mia forza -<br />mi disse: \"È troppo poco che tu sia mio servo per restaurare le tribù di Giacobbe e ricondurre i superstiti di Israele. Ma io ti renderò luce delle nazioni perché porti la mia salvezza fino all'estremità della terra\".</p><h3>Salmi - 71(70),1-2.3-4a.5-6ab.15.17.</h3><p>In te mi rifugio, Signore, <br />ch'io non resti confuso in eterno.<br />Liberami, difendimi per la tua giustizia, <br />porgimi ascolto e salvami.<br />Sii per me rupe di difesa, <br />baluardo inaccessibile; <br />poiché tu sei mio rifugio e mia fortezza.<br />Mio Dio, salvami dalle mani dell'empio.<br />Sei tu, Signore, la mia speranza, <br />la mia fiducia fin dalla mia giovinezza.<br />Su di te mi appoggiai fin dal grembo materno,<br />dal seno di mia madre tu sei il mio sostegno.<br />La mia bocca annunzierà la tua giustizia, <br />proclamerà sempre la tua salvezza, che non so misurare.<br />Tu mi hai istruito, o Dio, fin dalla giovinezza <br />e ancora oggi proclamo i tuoi prodigi.</p><h3>Dal Vangelo di Gesù Cristo secondo Giovanni - 13,21-33.36-38.</h3><p>In quel tempo, mentre Gesù era a mensa con i suoi discepoli, si commosse profondamente e dichiarò: «In verità, in verità vi dico: uno di voi mi tradirà».<br />I discepoli si guardarono gli uni gli altri, non sapendo di chi parlasse.<br />Ora uno dei discepoli, quello che Gesù amava, si trovava a tavola al fianco di Gesù.<br />Simon Pietro gli fece un cenno e gli disse: «Dì, chi è colui a cui si riferisce?».<br />Ed egli reclinandosi così sul petto di Gesù, gli disse: «Signore, chi è?».<br />Rispose allora Gesù: «E' colui per il quale intingerò un boccone e glielo darò». E intinto il boccone, lo prese e lo diede a Giuda Iscariota, figlio di Simone.<br />E allora, dopo quel boccone, satana entrò in lui. Gesù quindi gli disse: «Quello che devi fare fallo al più presto».<br />Nessuno dei commensali capì perché gli aveva detto questo;<br />alcuni infatti pensavano che, tenendo Giuda la cassa, Gesù gli avesse detto: «Compra quello che ci occorre per la festa», oppure che dovesse dare qualche cosa ai poveri.<br />Preso il boccone, egli subito uscì. Ed era notte.<br />Quando Giuda fu uscito, Gesù disse : «Ora il Figlio dell'uomo è stato glorificato, e anche Dio è stato glorificato in lui.<br />Se Dio è stato glorificato in lui, anche Dio lo glorificherà da parte sua e lo glorificherà subito.<br />Figlioli, ancora per poco sono con voi; voi mi cercherete, ma come ho gia detto ai Giudei, lo dico ora anche a voi: dove vado io voi non potete venire.<br />Simon Pietro gli dice: «Signore, dove vai?». Gli rispose Gesù: «Dove io vado per ora tu non puoi seguirmi; mi seguirai più tardi».<br />Pietro disse: «Signore, perché non posso seguirti ora? Darò la mia vita per te!».<br />Rispose Gesù: «Darai la tua vita per me? In verità, in verità ti dico: non canterà il gallo, prima che tu non m'abbia rinnegato tre volte».</p><hr><h3>S. Jean-Baptiste de La Salle (sac. e fond. (1651-1719))</h3><h3>B. Maria Assunta Pallotta (suora F.M.M. (1878-1905))</h3><hr>"
		},
		{
			"id": "8",
			"imagen": "mercoledì",
			"contenido": "<h3>Mercoledì della Settimana Santa</h3><h3>Libro di Isaia - 50,4-9a.</h3><p>Il Signore Dio mi ha dato una lingua da iniziati, perché io sappia indirizzare allo sfiduciato una parola. Ogni mattina fa attento il mio orecchio perché io ascolti come gli iniziati.<br />Il Signore Dio mi ha aperto l'orecchio e io non ho opposto resistenza, non mi sono tirato indietro.<br />Ho presentato il dorso ai flagellatori, la guancia a coloro che mi strappavano la barba; non ho sottratto la faccia agli insulti e agli sputi.<br />Il Signore Dio mi assiste, per questo non resto confuso, per questo rendo la mia faccia dura come pietra, sapendo di non restare deluso.<br />È vicino chi mi rende giustizia; chi oserà venire a contesa con me? Affrontiamoci. Chi mi accusa? Si avvicini a me.<br />Ecco, il Signore Dio mi assiste: chi mi dichiarerà colpevole?</p><h3>Salmi - 69(68),8-10.21bcd-22.31.33-34.</h3><p>Per te io sopporto l'insulto <br />e la vergogna mi copre la faccia;<br />sono un estraneo per i miei fratelli, <br />un forestiero per i figli di mia madre.<br />Poiché mi divora lo zelo per la tua casa, <br />ricadono su di me gli oltraggi di chi ti insulta.<br />L'insulto ha spezzato il mio cuore e vengo meno.<br />Ho atteso compassione, ma invano,<br />consolatori, ma non ne ho trovati.<br />Hanno messo nel mio cibo veleno <br />e quando avevo sete mi hanno dato aceto.<br />Loderò il nome di Dio con il canto, <br />lo esalterò con azioni di grazie,<br />Vedano gli umili e si rallegrino; <br />si ravvivi il cuore di chi cerca Dio,<br />poiché il Signore ascolta i poveri <br />e non disprezza i suoi che sono prigionieri.</p><h3>Dal Vangelo di Gesù Cristo secondo Matteo - 26,14-25.</h3><p>In quel tempo, uno dei Dodici, chiamato Giuda Iscariota, andò dai sommi sacerdoti<br />e disse: «Quanto mi volete dare perché io ve lo consegni?». E quelli gli fissarono trenta monete d'argento.<br />Da quel momento cercava l'occasione propizia per consegnarlo.<br />Il primo giorno degli Azzimi, i discepoli si avvicinarono a Gesù e gli dissero: «Dove vuoi che ti prepariamo, per mangiare la Pasqua?».<br />Ed egli rispose: «Andate in città, da un tale, e ditegli: Il Maestro ti manda a dire: Il mio tempo è vicino; farò la Pasqua da te con i miei discepoli».<br />I discepoli fecero come aveva loro ordinato Gesù, e prepararono la Pasqua.<br />Venuta la sera, si mise a mensa con i Dodici.<br />Mentre mangiavano disse: «In verità io vi dico, uno di voi mi tradirà».<br />Ed essi, addolorati profondamente, incominciarono ciascuno a domandargli: «Sono forse io, Signore?».<br />Ed egli rispose: «Colui che ha intinto con me la mano nel piatto, quello mi tradirà.<br />Il Figlio dell'uomo se ne va, come è scritto di lui, ma guai a colui dal quale il Figlio dell'uomo viene tradito; sarebbe meglio per quell'uomo se non fosse mai nato!».<br />Giuda, il traditore, disse: «Rabbì, sono forse io?». Gli rispose: «Tu l'hai detto».</p><hr><h3>B. Augusto Czartoryski (sacerdote S.D.B. (1858-1893))</h3><h3>S. Dionigi (vescovo di Alessandria di Egitto († 264))</h3><hr>"
		},
		{
			"id": "9",
			"imagen": "giovedì",
			"contenido": "<h3>Giovedì Santo, Messa vespertina 'In Cena Domini'</h3><h3>Libro dell’Esodo - 12,1-8.11-14.</h3><p>In quei giorni, il Signore disse a Mosè e ad Aronne nel paese d'Egitto:<br />\"Questo mese sarà per voi l'inizio dei mesi, sarà per voi il primo mese dell'anno.<br />Parlate a tutta la comunità di Israele e dite: Il dieci di questo mese ciascuno si procuri un agnello per famiglia, un agnello per casa.<br />Se la famiglia fosse troppo piccola per consumare un agnello, si assocerà al suo vicino, al più prossimo della casa, secondo il numero delle persone; calcolerete come dovrà essere l'agnello, secondo quanto ciascuno può mangiarne.<br />Il vostro agnello sia senza difetto, maschio, nato nell'anno; potrete sceglierlo tra le pecore o tra le capre<br />e lo serberete fino al quattordici di questo mese: allora tutta l'assemblea della comunità d'Israele lo immolerà al tramonto.<br />Preso un pò del suo sangue, lo porranno sui due stipiti e sull'architrave delle case, in cui lo dovranno mangiare.<br />In quella notte ne mangeranno la carne arrostita al fuoco; la mangeranno con azzimi e con erbe amare.<br />Ecco in qual modo lo mangerete: con i fianchi cinti, i sandali ai piedi, il bastone in mano; lo mangerete in fretta. È la pasqua del Signore!<br />In quella notte io passerò per il paese d'Egitto e colpirò ogni primogenito nel paese d'Egitto, uomo o bestia; così farò giustizia di tutti gli dei dell'Egitto. Io sono il Signore!<br />Il sangue sulle vostre case sarà il segno che voi siete dentro: io vedrò il sangue e passerò oltre, non vi sarà per voi flagello di sterminio, quando io colpirò il paese d'Egitto.<br />Questo giorno sarà per voi un memoriale; lo celebrerete come festa del Signore: di generazione in generazione, lo celebrerete come un rito perenne.</p><h3>Salmi - 116(115),12-13.15-16bc.17-18.</h3><p>Che cosa renderò al Signore <br />per quanto mi ha dato?<br />Alzerò il calice della salvezza <br />e invocherò il nome del Signore.<br />Preziosa agli occhi del Signore <br />è la morte dei suoi fedeli.<br />Io sono tuo servo, figlio della tua ancella;<br />hai spezzato le mie catene.<br />A te offrirò sacrifici di lode <br />e invocherò il nome del Signore.<br />Adempirò i miei voti al Signore <br />davanti a tutto il suo popolo.</p><h3>Prima lettera di san Paolo apostolo ai Corinti - 11,23-26.</h3><p>Fratelli, io ho ricevuto dal Signore quello che a mia volta vi ho trasmesso: il Signore Gesù, nella notte in cui veniva tradito, prese del pane<br />e, dopo aver reso grazie, lo spezzò e disse: \"Questo è il mio corpo, che è per voi; fate questo in memoria di me\".<br />Allo stesso modo, dopo aver cenato, prese anche il calice, dicendo: \"Questo calice è la nuova alleanza nel mio sangue; fate questo, ogni volta che ne bevete, in memoria di me\".<br />Ogni volta infatti che mangiate di questo pane e bevete di questo calice, voi annunziate la morte del Signore finché egli venga.</p><h3>Dal Vangelo di Gesù Cristo secondo Giovanni - 13,1-15.</h3><p>Prima della festa di Pasqua, Gesù, sapendo che era giunta la sua ora di passare da questo mondo al Padre, dopo aver amato i suoi che erano nel mondo, li amò sino alla fine.<br />Mentre cenavano, quando gia il diavolo aveva messo in cuore a Giuda Iscariota, figlio di Simone, di tradirlo,<br />Gesù sapendo che il Padre gli aveva dato tutto nelle mani e che era venuto da Dio e a Dio ritornava,<br />si alzò da tavola, depose le vesti e, preso un asciugatoio, se lo cinse attorno alla vita.<br />Poi versò dell'acqua nel catino e cominciò a lavare i piedi dei discepoli e ad asciugarli con l'asciugatoio di cui si era cinto.<br />Venne dunque da Simon Pietro e questi gli disse: «Signore, tu lavi i piedi a me?».<br />Rispose Gesù: «Quello che io faccio, tu ora non lo capisci, ma lo capirai dopo».<br />Gli disse Simon Pietro: «Non mi laverai mai i piedi!». Gli rispose Gesù: «Se non ti laverò, non avrai parte con me».<br />Gli disse Simon Pietro: «Signore, non solo i piedi, ma anche le mani e il capo!».<br />Soggiunse Gesù: «Chi ha fatto il bagno, non ha bisogno di lavarsi se non i piedi ed è tutto mondo; e voi siete mondi, ma non tutti».<br />Sapeva infatti chi lo tradiva; per questo disse: «Non tutti siete mondi».<br />Quando dunque ebbe lavato loro i piedi e riprese le vesti, sedette di nuovo e disse loro: «Sapete ciò che vi ho fatto?<br />Voi mi chiamate Maestro e Signore e dite bene, perché lo sono.<br />Se dunque io, il Signore e il Maestro, ho lavato i vostri piedi, anche voi dovete lavarvi i piedi gli uni gli altri.<br />Vi ho dato infatti l'esempio, perché come ho fatto io, facciate anche voi».</p><hr><h3>B. Antonio Pavoni (sacerdote O.P. e martire (1325-1374))</h3><h3>B. Celestina Faron (suora e martire (1913-1944))</h3><hr>"
		},
		{
			"id": "10",
			"imagen": "venerdì",
			"contenido": "<h3>Venerdì Santo 'In Passione Domini'</h3><h3>Libro di Isaia - 52,13-15.53,1-12.</h3><p>Ecco, il mio servo avrà successo, sarà onorato, esaltato e molto innalzato.<br />Come molti si stupirono di lui - tanto era sfigurato per essere d'uomo il suo aspetto e diversa la sua forma da quella dei figli dell'uomo -<br />così si meraviglieranno di lui molte genti; i re davanti a lui si chiuderanno la bocca, poiché vedranno un fatto mai ad essi raccontato e comprenderanno ciò che mai avevano udito.<br />Chi avrebbe creduto alla nostra rivelazione? A chi sarebbe stato manifestato il braccio del Signore?<br />È cresciuto come un virgulto davanti a lui e come una radice in terra arida. Non ha apparenza né bellezza per attirare i nostri sguardi, non splendore per provare in lui diletto.<br />Disprezzato e reietto dagli uomini, uomo dei dolori che ben conosce il patire, come uno davanti al quale ci si copre la faccia, era disprezzato e non ne avevamo alcuna stima.<br />Eppure egli si è caricato delle nostre sofferenze, si è addossato i nostri dolori e noi lo giudicavamo castigato, percosso da Dio e umiliato.<br />Egli è stato trafitto per i nostri delitti, schiacciato per le nostre iniquità. Il castigo che ci dà salvezza si è abbattuto su di lui; per le sue piaghe noi siamo stati guariti.<br />Noi tutti eravamo sperduti come un gregge, ognuno di noi seguiva la sua strada; il Signore fece ricadere su di lui l'iniquità di noi tutti.<br />Maltrattato, si lasciò umiliare e non aprì la sua bocca; era come agnello condotto al macello, come pecora muta di fronte ai suoi tosatori, e non aprì la sua bocca.<br />Con oppressione e ingiusta sentenza fu tolto di mezzo; chi si affligge per la sua sorte? Sì, fu eliminato dalla terra dei viventi, per l'iniquità del mio popolo fu percosso a morte.<br />Gli si diede sepoltura con gli empi, con il ricco fu il suo tumulo, sebbene non avesse commesso violenza né vi fosse inganno nella sua bocca.<br />Ma al Signore è piaciuto prostrarlo con dolori. Quando offrirà se stesso in espiazione, vedrà una discendenza, vivrà a lungo, si compirà per mezzo suo la volontà del Signore.<br />Dopo il suo intimo tormento vedrà la luce e si sazierà della sua conoscenza; il giusto mio servo giustificherà molti, egli si addosserà la loro iniquità.<br />Perciò io gli darò in premio le moltitudini, dei potenti egli farà bottino, perché ha consegnato se stesso alla morte ed è stato annoverato fra gli empi, mentre egli portava il peccato di molti e intercedeva per i peccatori.</p><h3>Salmi - 31(30),2.6.12-13.15-16.17.25.</h3><p>In te, Signore, mi sono rifugiato, mai sarò deluso; <br />per la tua giustizia salvami.<br />Mi affido alle tue mani; <br />tu mi riscatti, Signore, Dio fedele.<br />Sono l'obbrobrio dei miei nemici, <br />il disgusto dei miei vicini, <br />l'orrore dei miei conoscenti; <br />chi mi vede per strada mi sfugge.<br />Sono caduto in oblio come un morto, <br />sono divenuto un rifiuto.<br />Ma io confido in te, Signore; dico: \"Tu sei il mio Dio,<br />nelle tue mani sono i miei giorni\". <br />Liberami dalla mano dei miei nemici, <br />dalla stretta dei miei persecutori.<br />Fa' splendere il tuo volto sul tuo servo, <br />salvami per la tua misericordia.<br />Siate forti, riprendete coraggio, <br />o voi tutti che sperate nel Signore.</p><h3>Lettera agli Ebrei - 4,14-16.5,7-9.</h3><p>Fratelli, poiché dunque abbiamo un grande sommo sacerdote, che ha attraversato i cieli, Gesù, Figlio di Dio, manteniamo ferma la professione della nostra fede.<br />Infatti non abbiamo un sommo sacerdote che non sappia compatire le nostre infermità, essendo stato lui stesso provato in ogni cosa, a somiglianza di noi, escluso il peccato.<br />Accostiamoci dunque con piena fiducia al trono della grazia, per ricevere misericordia e trovare grazia ed essere aiutati al momento opportuno.<br />Proprio per questo nei giorni della sua vita terrena egli offrì preghiere e suppliche con forti grida e lacrime a colui che poteva liberarlo da morte e fu esaudito per la sua pietà;<br />pur essendo Figlio, imparò tuttavia l'obbedienza dalle cose che patì<br />e, reso perfetto, divenne causa di salvezza eterna per tutti coloro che gli obbediscono.</p><h3>Dal Vangelo di Gesù Cristo secondo Giovanni - 18,1-40.19,1-42.</h3><p>In quel tempo, Gesù uscì con i suoi discepoli e andò di là dal torrente Cèdron, dove c'era un giardino nel quale entrò con i suoi discepoli.<br />Anche Giuda, il traditore, conosceva quel posto, perché Gesù vi si ritirava spesso con i suoi discepoli.<br />Giuda dunque, preso un distaccamento di soldati e delle guardie fornite dai sommi sacerdoti e dai farisei, si recò là con lanterne, torce e armi.<br />Gesù allora, conoscendo tutto quello che gli doveva accadere, si fece innanzi e disse loro: «Chi cercate?».<br />Gli risposero: «Gesù, il Nazareno». Disse loro Gesù: «Sono io!». Vi era là con loro anche Giuda, il traditore.<br />Appena disse «Sono io», indietreggiarono e caddero a terra.<br />Domandò loro di nuovo: «Chi cercate?». Risposero: «Gesù, il Nazareno».<br />Gesù replicò: «Vi ho detto che sono io. Se dunque cercate me, lasciate che questi se ne vadano».<br />Perché s'adempisse la parola che egli aveva detto: «Non ho perduto nessuno di quelli che mi hai dato».<br />Allora Simon Pietro, che aveva una spada, la trasse fuori e colpì il servo del sommo sacerdote e gli tagliò l'orecchio destro. Quel servo si chiamava Malco.<br />Gesù allora disse a Pietro: «Rimetti la tua spada nel fodero; non devo forse bere il calice che il Padre mi ha dato?».<br />Allora il distaccamento con il comandante e le guardie dei Giudei afferrarono Gesù, lo legarono<br />e lo condussero prima da Anna: egli era infatti suocero di Caifa, che era sommo sacerdote in quell'anno.<br />Caifa poi era quello che aveva consigliato ai Giudei: «E' meglio che un uomo solo muoia per il popolo».<br />Intanto Simon Pietro seguiva Gesù insieme con un altro discepolo. Questo discepolo era conosciuto dal sommo sacerdote e perciò entrò con Gesù nel cortile del sommo sacerdote;<br />Pietro invece si fermò fuori, vicino alla porta. Allora quell'altro discepolo, noto al sommo sacerdote, tornò fuori, parlò alla portinaia e fece entrare anche Pietro.<br />E la giovane portinaia disse a Pietro: «Forse anche tu sei dei discepoli di quest'uomo?». Egli rispose: «Non lo sono».<br />Intanto i servi e le guardie avevano acceso un fuoco, perché faceva freddo, e si scaldavano; anche Pietro stava con loro e si scaldava.<br />Allora il sommo sacerdote interrogò Gesù riguardo ai suoi discepoli e alla sua dottrina.<br />Gesù gli rispose: «Io ho parlato al mondo apertamente; ho sempre insegnato nella sinagoga e nel tempio, dove tutti i Giudei si riuniscono, e non ho mai detto nulla di nascosto.<br />Perché interroghi me? Interroga quelli che hanno udito ciò che ho detto loro; ecco, essi sanno che cosa ho detto».<br />Aveva appena detto questo, che una delle guardie presenti diede uno schiaffo a Gesù, dicendo: «Così rispondi al sommo sacerdote?».<br />Gli rispose Gesù: «Se ho parlato male, dimostrami dov'è il male; ma se ho parlato bene, perché mi percuoti?».<br />Allora Anna lo mandò legato a Caifa, sommo sacerdote.<br />Intanto Simon Pietro stava là a scaldarsi. Gli dissero: «Non sei anche tu dei suoi discepoli?». Egli lo negò e disse: «Non lo sono».<br />Ma uno dei servi del sommo sacerdote, parente di quello a cui Pietro aveva tagliato l'orecchio, disse: «Non ti ho forse visto con lui nel giardino?».<br />Pietro negò di nuovo, e subito un gallo cantò.<br />Allora condussero Gesù dalla casa di Caifa nel pretorio. Era l'alba ed essi non vollero entrare nel pretorio per non contaminarsi e poter mangiare la Pasqua.<br />Uscì dunque Pilato verso di loro e domandò: «Che accusa portate contro quest'uomo?».<br />Gli risposero: «Se non fosse un malfattore, non te l'avremmo consegnato».<br />Allora Pilato disse loro: «Prendetelo voi e giudicatelo secondo la vostra legge!». Gli risposero i Giudei: «A noi non è consentito mettere a morte nessuno».<br />Così si adempivano le parole che Gesù aveva detto indicando di quale morte doveva morire.<br />Pilato allora rientrò nel pretorio, fece chiamare Gesù e gli disse: «Tu sei il re dei Giudei?».<br />Gesù rispose: «Dici questo da te oppure altri te l'hanno detto sul mio conto?».<br />Pilato rispose: «Sono io forse Giudeo? La tua gente e i sommi sacerdoti ti hanno consegnato a me; che cosa hai fatto?».<br />Rispose Gesù: «Il mio regno non è di questo mondo; se il mio regno fosse di questo mondo, i miei servitori avrebbero combattuto perché non fossi consegnato ai Giudei; ma il mio regno non è di quaggiù».<br />Allora Pilato gli disse: «Dunque tu sei re?». Rispose Gesù: «Tu lo dici; io sono re. Per questo io sono nato e per questo sono venuto nel mondo: per rendere testimonianza alla verità. Chiunque è dalla verità, ascolta la mia voce».<br />Gli dice Pilato: «Che cos'è la verità?». E detto questo uscì di nuovo verso i Giudei e disse loro: «Io non trovo in lui nessuna colpa.<br />Vi è tra voi l'usanza che io vi liberi uno per la Pasqua: volete dunque che io vi liberi il re dei Giudei?».<br />Allora essi gridarono di nuovo: «Non costui, ma Barabba!». Barabba era un brigante.<br />Allora Pilato fece prendere Gesù e lo fece flagellare.<br />E i soldati, intrecciata una corona di spine, gliela posero sul capo e gli misero addosso un mantello di porpora; quindi gli venivano davanti e gli dicevano:<br />«Salve, re dei Giudei!». E gli davano schiaffi.<br />Pilato intanto uscì di nuovo e disse loro: «Ecco, io ve lo conduco fuori, perché sappiate che non trovo in lui nessuna colpa».<br />Allora Gesù uscì, portando la corona di spine e il mantello di porpora. E Pilato disse loro: «Ecco l'uomo!».<br />Al vederlo i sommi sacerdoti e le guardie gridarono: «Crocifiggilo, crocifiggilo!». Disse loro Pilato: «Prendetelo voi e crocifiggetelo; io non trovo in lui nessuna colpa».<br />Gli risposero i Giudei: «Noi abbiamo una legge e secondo questa legge deve morire, perché si è fatto Figlio di Dio».<br />All'udire queste parole, Pilato ebbe ancor più paura<br />ed entrato di nuovo nel pretorio disse a Gesù: «Di dove sei?». Ma Gesù non gli diede risposta.<br />Gli disse allora Pilato: «Non mi parli? Non sai che ho il potere di metterti in libertà e il potere di metterti in croce?».<br />Rispose Gesù: «Tu non avresti nessun potere su di me, se non ti fosse stato dato dall'alto. Per questo chi mi ha consegnato nelle tue mani ha una colpa più grande».<br />Da quel momento Pilato cercava di liberarlo; ma i Giudei gridarono: «Se liberi costui, non sei amico di Cesare! Chiunque infatti si fa re si mette contro Cesare».<br />Udite queste parole, Pilato fece condurre fuori Gesù e sedette nel tribunale, nel luogo chiamato Litòstroto, in ebraico Gabbatà.<br />Era la Preparazione della Pasqua, verso mezzogiorno. Pilato disse ai Giudei: «Ecco il vostro re!».<br />Ma quelli gridarono: «Via, via, crocifiggilo!». Disse loro Pilato: «Metterò in croce il vostro re?». Risposero i sommi sacerdoti: «Non abbiamo altro re all'infuori di Cesare».<br />Allora lo consegnò loro perché fosse crocifisso.<br />Essi allora presero Gesù ed egli, portando la croce, si avviò verso il luogo del Cranio, detto in ebraico Gòlgota,<br />dove lo crocifissero e con lui altri due, uno da una parte e uno dall'altra, e Gesù nel mezzo.<br />Pilato compose anche l'iscrizione e la fece porre sulla croce; vi era scritto: «Gesù il Nazareno, il re dei Giudei».<br />Molti Giudei lessero questa iscrizione, perché il luogo dove fu crocifisso Gesù era vicino alla città; era scritta in ebraico, in latino e in greco.<br />I sommi sacerdoti dei Giudei dissero allora a Pilato: «Non scrivere: il re dei Giudei, ma che egli ha detto: Io sono il re dei Giudei».<br />Rispose Pilato: «Ciò che ho scritto, ho scritto».<br />I soldati poi, quando ebbero crocifisso Gesù, presero le sue vesti e ne fecero quattro parti, una per ciascun soldato, e la tunica. Ora quella tunica era senza cuciture, tessuta tutta d'un pezzo da cima a fondo.<br />Perciò dissero tra loro: Non stracciamola, ma tiriamo a sorte a chi tocca. Così si adempiva la Scrittura: Si son divise tra loro le mie vesti e sulla mia tunica han gettato la sorte. E i soldati fecero proprio così.<br />Stavano presso la croce di Gesù sua madre, la sorella di sua madre, Maria di Clèofa e Maria di Màgdala.<br />Gesù allora, vedendo la madre e lì accanto a lei il discepolo che egli amava, disse alla madre: «Donna, ecco il tuo figlio!».<br />Poi disse al discepolo: «Ecco la tua madre!». E da quel momento il discepolo la prese nella sua casa.<br />Dopo questo, Gesù, sapendo che ogni cosa era stata ormai compiuta, disse per adempiere la Scrittura: «Ho sete».<br />Vi era lì un vaso pieno d'aceto; posero perciò una spugna imbevuta di aceto in cima a una canna e gliela accostarono alla bocca.<br />E dopo aver ricevuto l'aceto, Gesù disse: «Tutto è compiuto!». E, chinato il capo, spirò.<br />Era il giorno della Preparazione e i Giudei, perché i corpi non rimanessero in croce durante il sabato (era infatti un giorno solenne quel sabato), chiesero a Pilato che fossero loro spezzate le gambe e fossero portati via.<br />Vennero dunque i soldati e spezzarono le gambe al primo e poi all'altro che era stato crocifisso insieme con lui.<br />Venuti però da Gesù e vedendo che era gia morto, non gli spezzarono le gambe,<br />ma uno dei soldati gli colpì il fianco con la lancia e subito ne uscì sangue e acqua.<br />Chi ha visto ne dà testimonianza e la sua testimonianza è vera e egli sa che dice il vero, perché anche voi crediate.<br />Questo infatti avvenne perché si adempisse la Scrittura: Non gli sarà spezzato alcun osso.<br />E un altro passo della Scrittura dice ancora: Volgeranno lo sguardo a colui che hanno trafitto.<br />Dopo questi fatti, Giuseppe d'Arimatèa, che era discepolo di Gesù, ma di nascosto per timore dei Giudei, chiese a Pilato di prendere il corpo di Gesù. Pilato lo concesse. Allora egli andò e prese il corpo di Gesù.<br />Vi andò anche Nicodèmo, quello che in precedenza era andato da lui di notte, e portò una mistura di mirra e di aloe di circa cento libbre.<br />Essi presero allora il corpo di Gesù, e lo avvolsero in bende insieme con oli aromatici, com'è usanza seppellire per i Giudei.<br />Ora, nel luogo dove era stato crocifisso, vi era un giardino e nel giardino un sepolcro nuovo, nel quale nessuno era stato ancora deposto.<br />Là dunque deposero Gesù, a motivo della Preparazione dei Giudei, poiché quel sepolcro era vicino.</p><hr><h3>S. Maddalena di Canossa (vergine e fondatrice (1774-1835))</h3><h3>S. Miguel de los Santos (sacerdote O.SS.T. (1591-1625))</h3><hr>"
		},
		{
			"id": "11",
			"imagen": "sabato",
			"contenido": "<h3>Sabato Santo : Veglia Pasquale nella Notte Santa</h3><h3>Libro dell’Esodo - 14,15-31.15,1a.</h3><p>In quei giorni, il Signore disse a Mosè: \"Perché gridi verso di me? Ordina agli Israeliti di riprendere il cammino.<br />Tu intanto alza il bastone, stendi la mano sul mare e dividilo, perché gli Israeliti entrino nel mare all'asciutto.<br />Ecco io rendo ostinato il cuore degli Egiziani, così che entrino dietro di loro e io dimostri la mia gloria sul faraone e tutto il suo esercito, sui suoi carri e sui suoi cavalieri.<br />Gli Egiziani sapranno che io sono il Signore, quando dimostrerò la mia gloria contro il faraone, i suoi carri e i suoi cavalieri\".<br />L'angelo di Dio, che precedeva l'accampamento d'Israele, cambiò posto e passò indietro. Anche la colonna di nube si mosse e dal davanti passò indietro.<br />Venne così a trovarsi tra l'accampamento degli Egiziani e quello d'Israele. Ora la nube era tenebrosa per gli uni, mentre per gli altri illuminava la notte; così gli uni non poterono avvicinarsi agli altri durante tutta la notte.<br />Allora Mosè stese la mano sul mare. E il Signore durante tutta la notte, risospinse il mare con un forte vento d'oriente, rendendolo asciutto; le acque si divisero.<br />Gli Israeliti entrarono nel mare asciutto, mentre le acque erano per loro una muraglia a destra e a sinistra.<br />Gli Egiziani li inseguirono con tutti i cavalli del faraone, i suoi carri e i suoi cavalieri, entrando dietro di loro in mezzo al mare.<br />Ma alla veglia del mattino il Signore dalla colonna di fuoco e di nube gettò uno sguardo sul campo degli Egiziani e lo mise in rotta.<br />Frenò le ruote dei loro carri, così che a stento riuscivano a spingerle. Allora gli Egiziani dissero: \"Fuggiamo di fronte a Israele, perché il Signore combatte per loro contro gli Egiziani!\".<br />Il Signore disse a Mosè: \"Stendi la mano sul mare: le acque si riversino sugli Egiziani, sui loro carri e i loro cavalieri\".<br />Mosè stese la mano sul mare e il mare, sul far del mattino, tornò al suo livello consueto, mentre gli Egiziani, fuggendo, gli si dirigevano contro. Il Signore li travolse così in mezzo al mare.<br />Le acque ritornarono e sommersero i carri e i cavalieri di tutto l'esercito del faraone, che erano entrati nel mare dietro a Israele: non ne scampò neppure uno.<br />Invece gli Israeliti avevano camminato sull'asciutto in mezzo al mare, mentre le acque erano per loro una muraglia a destra e a sinistra.<br />In quel giorno il Signore salvò Israele dalla mano degli Egiziani e Israele vide gli Egiziani morti sulla riva del mare;<br />Israele vide la mano potente con la quale il Signore aveva agito contro l'Egitto e il popolo temette il Signore e credette in lui e nel suo servo Mosè.<br />Allora Mosè e gli Israeliti cantarono questo canto al Signore e dissero:</p><h3>Libro dell’Esodo - 15,1b-2.3-4.5-6.17-18.</h3><p>\"Voglio cantare in onore del Signore: <br />perché ha mirabilmente trionfato, <br />ha gettato in mare cavallo e cavaliere.<br />Mia forza e mio canto è il Signore, egli mi ha salvato. <br />È il mio Dio e lo voglio lodare, <br />è il Dio di mio padre e lo voglio esaltare!<br />Il Signore è prode in guerra, <br />si chiama Signore.<br />I carri del faraone e il suo esercito ha gettato nel mare <br />e i suoi combattenti scelti furono sommersi nel Mare Rosso.<br />Gli abissi li ricoprirono, <br />sprofondarono come pietra.<br />La tua destra, Signore, <br />terribile per la potenza, <br />la tua destra, Signore, annienta il nemico.<br />Fai entrare il tuo popolo<br />e lo pianti sul monte della tua eredità, <br />luogo che per tua sede, Signore, hai preparato, <br />santuario che le tue mani, Signore, hanno fondato.<br />Il Signore regna in eterno e per sempre!\".</p><h3>Lettera di san Paolo apostolo ai Romani - 6,3-11.</h3><p>Fratelli, non sapete che quanti siamo stati battezzati in Cristo Gesù, siamo stati battezzati nella sua morte?<br />Per mezzo del battesimo siamo dunque stati sepolti insieme a lui nella morte, perché come Cristo fu risuscitato dai morti per mezzo della gloria del Padre, così anche noi possiamo camminare in una vita nuova.<br />Se infatti siamo stati completamente uniti a lui con una morte simile alla sua, lo saremo anche con la sua risurrezione.<br />Sappiamo bene che il nostro uomo vecchio è stato crocifisso con lui, perché fosse distrutto il corpo del peccato, e noi non fossimo più schiavi del peccato.<br />Infatti chi è morto, è ormai libero dal peccato.<br />Ma se siamo morti con Cristo, crediamo che anche vivremo con lui,<br />sapendo che Cristo risuscitato dai morti non muore più; la morte non ha più potere su di lui.<br />Per quanto riguarda la sua morte, egli morì al peccato una volta per tutte; ora invece per il fatto che egli vive, vive per Dio.<br />Così anche voi consideratevi morti al peccato, ma viventi per Dio, in Cristo Gesù.</p><h3>Dal Vangelo di Gesù Cristo secondo Matteo - 28,1-10.</h3><p>Passato il sabato, all'alba del primo giorno della settimana, Maria di Màgdala e l'altra Maria andarono a visitare il sepolcro.<br />Ed ecco che vi fu un gran terremoto: un angelo del Signore, sceso dal cielo, si accostò, rotolò la pietra e si pose a sedere su di essa.<br />Il suo aspetto era come la folgore e il suo vestito bianco come la neve.<br />Per lo spavento che ebbero di lui le guardie tremarono tramortite.<br />Ma l'angelo disse alle donne: «Non abbiate paura, voi! So che cercate Gesù il crocifisso.<br />Non è qui. E' risorto, come aveva detto; venite a vedere il luogo dove era deposto.<br />Presto, andate a dire ai suoi discepoli: E' risuscitato dai morti, e ora vi precede in Galilea; là lo vedrete. Ecco, io ve l'ho detto».<br />Abbandonato in fretta il sepolcro, con timore e gioia grande, le donne corsero a dare l'annunzio ai suoi discepoli.<br />Ed ecco Gesù venne loro incontro dicendo: «Salute a voi». Ed esse, avvicinatesi, gli presero i piedi e lo adorarono.<br />Allora Gesù disse loro: «Non temete; andate ad annunziare ai miei fratelli che vadano in Galilea e là mi vedranno».</p><hr><h3>S. Gemma Galgani (mistica passionista (1878-1903))</h3><h3>S. Stanisław di Cracovia (vescovo e martire (1030-1079))</h3><hr>"
		},
		{
			"id": "12",
			"imagen": "domenica",
			"contenido": "<h3>Domenica di Pasqua : Risurrezione del Signore</h3><h3>Atti degli Apostoli - 10,34a.37-43.</h3><p>In quei giorni, Pietro prese la parola e disse: \"In verità sto rendendomi conto che Dio non fa preferenze di persone,<br />Voi conoscete ciò che è accaduto in tutta la Giudea, incominciando dalla Galilea, dopo il battesimo predicato da Giovanni;<br />cioè come Dio consacrò in Spirito Santo e potenza Gesù di Nazaret, il quale passò beneficando e risanando tutti coloro che stavano sotto il potere del diavolo, perché Dio era con lui.\"<br />E noi siamo testimoni di tutte le cose da lui compiute nella regione dei Giudei e in Gerusalemme. Essi lo uccisero appendendolo a una croce,<br />ma Dio lo ha risuscitato al terzo giorno e volle che apparisse,<br />non a tutto il popolo, ma a testimoni prescelti da Dio, a noi, che abbiamo mangiato e bevuto con lui dopo la sua risurrezione dai morti.<br />E ci ha ordinato di annunziare al popolo e di attestare che egli è il giudice dei vivi e dei morti costituito da Dio.<br />Tutti i profeti gli rendono questa testimonianza: chiunque crede in lui ottiene la remissione dei peccati per mezzo del suo nome\".</p><h3>Salmi - 118(117),1-2.16ab-17.22-23.</h3><p>Celebrate il Signore, perché è buono; <br />perché eterna è la sua misericordia.<br />Dica Israele che egli è buono: <br />eterna è la sua misericordia.<br />La destra del Signore si è innalzata,<br />la destra del Signore ha fatto meraviglie.<br />Non morirò, resterò in vita <br />e annunzierò le opere del Signore.<br />La pietra scartata dai costruttori è divenuta testata d'angolo;<br />ecco l'opera del Signore: una meraviglia ai nostri occhi.</p><h3>Lettera di san Paolo apostolo ai Colossesi - 3,1-4.</h3><p>Fratelli, se siete risorti con Cristo, cercate le cose di lassù, dove si trova Cristo assiso alla destra di Dio;<br />pensate alle cose di lassù, non a quelle della terra.<br />Voi infatti siete morti e la vostra vita è ormai nascosta con Cristo in Dio!<br />Quando si manifesterà Cristo, la vostra vita, allora anche voi sarete manifestati con lui nella gloria.</p><h3>Dal Vangelo di Gesù Cristo secondo Giovanni - 20,1-9.</h3><p>Nel giorno dopo il sabato, Maria di Màgdala si recò al sepolcro di buon mattino, quand'era ancora buio, e vide che la pietra era stata ribaltata dal sepolcro.<br />Corse allora e andò da Simon Pietro e dall'altro discepolo, quello che Gesù amava, e disse loro: «Hanno portato via il Signore dal sepolcro e non sappiamo dove l'hanno posto!».<br />Uscì allora Simon Pietro insieme all'altro discepolo, e si recarono al sepolcro.<br />Correvano insieme tutti e due, ma l'altro discepolo corse più veloce di Pietro e giunse per primo al sepolcro.<br />Chinatosi, vide le bende per terra, ma non entrò.<br />Giunse intanto anche Simon Pietro che lo seguiva ed entrò nel sepolcro e vide le bende per terra,<br />e il sudario, che gli era stato posto sul capo, non per terra con le bende, ma piegato in un luogo a parte.<br />Allora entrò anche l'altro discepolo, che era giunto per primo al sepolcro, e vide e credette.<br />Non avevano infatti ancora compreso la Scrittura, che egli cioè doveva risuscitare dai morti.</p><hr><h3>S. Teresa de Los Andes (novizia carmelitana (1900-1920))</h3><h3>S. Giuseppe Moscati («Il medico Santo» (1880-1927))</h3><hr>"
		},
		{
			"id": "13",
			"imagen": "lunedì",
			"contenido": "<h3>Lunedì fra l'Ottava di Pasqua</h3><h3>Atti degli Apostoli - 2,14.22-33.</h3><p>Nel giorno di Pentecoste, Pietro, levatosi in piedi con gli altri Undici, parlò a voce alta così: \"Uomini di Giudea, e voi tutti che vi trovate a Gerusalemme, vi sia ben noto questo e fate attenzione alle mie parole:<br />Uomini d'Israele, ascoltate queste parole: Gesù di Nazaret - uomo accreditato da Dio presso di voi per mezzo di miracoli, prodigi e segni, che Dio stesso operò fra di voi per opera sua, come voi ben sapete -,<br />dopo che, secondo il prestabilito disegno e la prescienza di Dio, fu consegnato a voi, voi l'avete inchiodato sulla croce per mano di empi e l'avete ucciso.<br />Ma Dio lo ha risuscitato, sciogliendolo dalle angosce della morte, perché non era possibile che questa lo tenesse in suo potere.<br />Dice infatti Davide a suo riguardo: Contemplavo sempre il Signore innanzi a me; poiché egli sta alla mia destra, perché io non vacilli.<br />Per questo si rallegrò il mio cuore ed esultò la mia lingua; ed anche la mia carne riposerà nella speranza,<br />perché tu non abbandonerai l'anima mia negli inferi, né permetterai che il tuo Santo veda la corruzione.<br />Mi hai fatto conoscere le vie della vita, mi colmerai di gioia con la tua presenza.<br />Fratelli, mi sia lecito dirvi francamente, riguardo al patriarca Davide, che egli morì e fu sepolto e la sua tomba è ancora oggi fra noi.<br />Poiché però era profeta e sapeva che Dio gli aveva giurato solennemente di far sedere sul suo trono un suo discendente,<br />previde la risurrezione di Cristo e ne parlò: questi non fu abbandonato negli inferi, né la sua carne vide corruzione.<br />Questo Gesù Dio l'ha risuscitato e noi tutti ne siamo testimoni.<br />Innalzato pertanto alla destra di Dio e dopo aver ricevuto dal Padre lo Spirito Santo che egli aveva promesso, lo ha effuso, come voi stessi potete vedere e udire.</p><h3>Salmi - 16(15),1-2a.5.7-8.9-10.11.</h3><p>Proteggimi, o Dio: in te mi rifugio.<br />Ho detto a Dio: \"Sei tu il mio Signore\".<br />Il Signore è mia parte di eredità e mio calice: <br />nelle tue mani è la mia vita.<br />Benedico il Signore che mi ha dato consiglio; <br />anche di notte il mio cuore mi istruisce.<br />Io pongo sempre innanzi a me il Signore, <br />sta alla mia destra, non posso vacillare.<br />Di questo gioisce il mio cuore, esulta la mia anima; <br />anche il mio corpo riposa al sicuro,<br />perché non abbandonerai la mia vita nel sepolcro, <br />né lascerai che il tuo santo veda la corruzione.<br />Mi indicherai il sentiero della vita, <br />gioia piena nella tua presenza, <br />dolcezza senza fine alla tua destra.</p><h3>Dal Vangelo di Gesù Cristo secondo Matteo - 28,8-15.</h3><p>In quel tempo, abbandonato in fretta il sepolcro, con timore e gioia grande, le donne corsero a dare l'annunzio ai suoi discepoli.  <br />Ed ecco Gesù venne loro incontro dicendo: «Salute a voi». Ed esse, avvicinatesi, gli presero i piedi e lo adorarono.<br />Allora Gesù disse loro: «Non temete; andate ad annunziare ai miei fratelli che vadano in Galilea e là mi vedranno».<br />Mentre esse erano per via, alcuni della guardia giunsero in città e annunziarono ai sommi sacerdoti quanto era accaduto.<br />Questi si riunirono allora con gli anziani e deliberarono di dare una buona somma di denaro ai soldati dicendo:<br />«Dichiarate: i suoi discepoli sono venuti di notte e l'hanno rubato, mentre noi dormivamo.<br />E se mai la cosa verrà all'orecchio del governatore noi lo persuaderemo e vi libereremo da ogni noia».<br />Quelli, preso il denaro, fecero secondo le istruzioni ricevute. Così questa diceria si è divulgata fra i Giudei fino ad oggi.</p><hr><h3>B. Rolando Rivi (seminarista e martire (1931-1945))</h3><h3>B. Serafino Morazzone (curato di Chiuso (1747-1822))</h3><hr>"
		},
		{
			"id": "14",
			"imagen": "martedì",
			"contenido": "<h3>Martedì fra l'Ottava di Pasqua</h3><h3>Atti degli Apostoli - 2,36-41.</h3><p>Nel giorno di Pentecoste, diceva Pietro ai Giudei: \"Sappia dunque con certezza tutta la casa di Israele che Dio ha costituito Signore e Cristo quel Gesù che voi avete crocifisso!\".<br />All'udir tutto questo si sentirono trafiggere il cuore e dissero a Pietro e agli altri apostoli: \"Che cosa dobbiamo fare, fratelli?\".<br />E Pietro disse: \"Pentitevi e ciascuno di voi si faccia battezzare nel nome di Gesù Cristo, per la remissione dei vostri peccati; dopo riceverete il dono dello Spirito Santo.<br />Per voi infatti è la promessa e per i vostri figli e per tutti quelli che sono lontani, quanti ne chiamerà il Signore Dio nostro\".<br />Con molte altre parole li scongiurava e li esortava: \"Salvatevi da questa generazione perversa\".<br />Allora coloro che accolsero la sua parola furono battezzati e quel giorno si unirono a loro circa tremila persone.</p><h3>Salmi - 33(32),4-5.18-19.20.22.</h3><p>Retta è la parola del Signore <br />e fedele ogni sua opera.<br />Egli ama il diritto e la giustizia, <br />della sua grazia è piena la terra.<br />Ecco, l'occhio del Signore veglia su chi lo teme, <br />su chi spera nella sua grazia,<br />per liberarlo dalla morte <br />e nutrirlo in tempo di fame.<br />L'anima nostra attende il Signore, <br />egli è nostro aiuto e nostro scudo.<br />Signore, sia su di noi la tua grazia, <br />perché in te speriamo.</p><h3>Dal Vangelo di Gesù Cristo secondo Giovanni - 20,11-18.</h3><p>In quel tempo, Maria stava all'esterno vicino al sepolcro e piangeva. Mentre piangeva, si chinò verso il sepolcro<br />e vide due angeli in bianche vesti, seduti l'uno dalla parte del capo e l'altro dei piedi, dove era stato posto il corpo di Gesù.<br />Ed essi le dissero: «Donna, perché piangi?». Rispose loro: «Hanno portato via il mio Signore e non so dove lo hanno posto».<br />Detto questo, si voltò indietro e vide Gesù che stava lì in piedi; ma non sapeva che era Gesù.<br />Le disse Gesù: «Donna, perché piangi? Chi cerchi?». Essa, pensando che fosse il custode del giardino, gli disse: «Signore, se l'hai portato via tu, dimmi dove lo hai posto e io andrò a prenderlo».<br />Gesù le disse: «Maria!». Essa allora, voltatasi verso di lui, gli disse in ebraico: «Rabbunì!», che significa: Maestro!<br />Gesù le disse: «Non mi trattenere, perché non sono ancora salito al Padre; ma và dai miei fratelli e dì loro: Io salgo al Padre mio e Padre vostro, Dio mio e Dio vostro».<br />Maria di Màgdala andò subito ad annunziare ai discepoli: «Ho visto il Signore» e anche ciò che le aveva detto.</p><hr><h3>S. Giovanni di Montemarano (vescovo († 1095))</h3><h3>B. Isabel Calduch Rovira (vergine e martire (1882-1937))</h3><hr>"
		},
		{
			"id": "15",
			"imagen": "mercoledì",
			"contenido": "<h3>Mercoledì fra l'Ottava di Pasqua</h3><h3>Atti degli Apostoli - 3,1-10.</h3><p>In quei giorni, Pietro e Giovanni salivano al tempio per la preghiera verso le tre del pomeriggio.<br />Qui di solito veniva portato un uomo, storpio fin dalla nascita e lo ponevano ogni giorno presso la porta del tempio detta \"Bella\" a chiedere l'elemosina a coloro che entravano nel tempio.<br />Questi, vedendo Pietro e Giovanni che stavano per entrare nel tempio, domandò loro l'elemosina.<br />Allora Pietro fissò lo sguardo su di lui insieme a Giovanni e disse: \"Guarda verso di noi\".<br />Ed egli si volse verso di loro, aspettandosi di ricevere qualche cosa.<br />Ma Pietro gli disse: \"Non possiedo né argento né oro, ma quello che ho te lo do: nel nome di Gesù Cristo, il Nazareno, cammina!\".<br />E, presolo per la mano destra, lo sollevò. Di colpo i suoi piedi e le caviglie si rinvigorirono<br />e balzato in piedi camminava; ed entrò con loro nel tempio camminando, saltando e lodando Dio.<br />Tutto il popolo lo vide camminare e lodare Dio<br />e riconoscevano che era quello che sedeva a chiedere l'elemosina alla porta Bella del tempio ed erano meravigliati e stupiti per quello che gli era accaduto.</p><h3>Salmi - 105(104),1-2.3-4.6-7.8-9.</h3><p>Lodate il Signore e invocate il suo nome, <br />proclamate tra i popoli le sue opere.<br />Cantate a lui canti di gioia, <br />meditate tutti i suoi prodigi.<br />Gloriatevi del suo santo nome: <br />gioisca il cuore di chi cerca il Signore.<br />Cercate il Signore e la sua potenza, <br />cercate sempre il suo volto.<br />Voi stirpe di Abramo, suo servo, <br />figli di Giacobbe, suo eletto.<br />È lui il Signore, nostro Dio, <br />su tutta la terra i suoi giudizi.<br />Ricorda sempre la sua alleanza: <br />parola data per mille generazioni,<br />l'alleanza stretta con Abramo <br />e il suo giuramento ad Isacco.</p><h3>Dal Vangelo di Gesù Cristo secondo Luca - 24,13-35.</h3><p>In quello stesso giorno, il primo della settimana, due discepoli di Gesù erano in cammino per un villaggio distante circa sette miglia da Gerusalemme, di nome Emmaus,<br />e conversavano di tutto quello che era accaduto.<br />Mentre discorrevano e discutevano insieme, Gesù in persona si accostò e camminava con loro.<br />Ma i loro occhi erano incapaci di riconoscerlo.<br />Ed egli disse loro: «Che sono questi discorsi che state facendo fra voi durante il cammino?». Si fermarono, col volto triste;<br />uno di loro, di nome Clèopa, gli disse: «Tu solo sei così forestiero in Gerusalemme da non sapere ciò che vi è accaduto in questi giorni?».<br />Domandò: «Che cosa?». Gli risposero: «Tutto ciò che riguarda Gesù Nazareno, che fu profeta potente in opere e in parole, davanti a Dio e a tutto il popolo;<br />come i sommi sacerdoti e i nostri capi lo hanno consegnato per farlo condannare a morte e poi l'hanno crocifisso.<br />Noi speravamo che fosse lui a liberare Israele; con tutto ciò son passati tre giorni da quando queste cose sono accadute.<br />Ma alcune donne, delle nostre, ci hanno sconvolti; recatesi al mattino al sepolcro<br />e non avendo trovato il suo corpo, son venute a dirci di aver avuto anche una visione di angeli, i quali affermano che egli è vivo.<br />Alcuni dei nostri sono andati al sepolcro e hanno trovato come avevan detto le donne, ma lui non l'hanno visto».<br />Ed egli disse loro: «Sciocchi e tardi di cuore nel credere alla parola dei profeti!<br />Non bisognava che il Cristo sopportasse queste sofferenze per entrare nella sua gloria?».<br />E cominciando da Mosè e da tutti i profeti spiegò loro in tutte le Scritture ciò che si riferiva a lui.<br />Quando furon vicini al villaggio dove erano diretti, egli fece come se dovesse andare più lontano.<br />Ma essi insistettero: «Resta con noi perché si fa sera e il giorno gia volge al declino». Egli entrò per rimanere con loro.<br />Quando fu a tavola con loro, prese il pane, disse la benedizione, lo spezzò e lo diede loro.<br />Allora si aprirono loro gli occhi e lo riconobbero. Ma lui sparì dalla loro vista.<br />Ed essi si dissero l'un l'altro: «Non ci ardeva forse il cuore nel petto mentre conversava con noi lungo il cammino, quando ci spiegava le Scritture?».<br />E partirono senz'indugio e fecero ritorno a Gerusalemme, dove trovarono riuniti gli Undici e gli altri che erano con loro,<br />i quali dicevano: «Davvero il Signore è risorto ed è apparso a Simone».<br />Essi poi riferirono ciò che era accaduto lungo la via e come l'avevano riconosciuto nello spezzare il pane.</p><hr><h3>S. Damiaan (Jozef) de Veuster (sac. SS.CC. (1840-1889))</h3><h3>B. César(e) de Bus (sacerdote e fondatore (1544-1607))</h3><hr>"
		},
		{
			"id": "16",
			"imagen": "giovedì",
			"contenido": "<h3>Giovedì fra l'Ottava di Pasqua</h3><h3>Atti degli Apostoli - 3,11-26.</h3><p>In quei giorni, mentre lo storpio guarito teneva Pietro e Giovanni, tutto il popolo fuor di sé per lo stupore accorse verso di loro al portico detto di Salomone.<br />Vedendo ciò, Pietro disse al popolo: \"Uomini d'Israele, perché vi meravigliate di questo e continuate a fissarci come se per nostro potere e nostra pietà avessimo fatto camminare quest'uomo?<br />Il Dio di Abramo, di Isacco e di Giacobbe, il Dio dei nostri padri ha glorificato il suo servo Gesù, che voi avete consegnato e rinnegato di fronte a Pilato, mentre egli aveva deciso di liberarlo;<br />voi invece avete rinnegato il Santo e il Giusto, avete chiesto che vi fosse graziato un assassino<br />e avete ucciso l'autore della vita. Ma Dio l'ha risuscitato dai morti e di questo noi siamo testimoni.<br />Proprio per la fede riposta in lui il nome di Gesù ha dato vigore a quest'uomo che voi vedete e conoscete; la fede in lui ha dato a quest'uomo la perfetta guarigione alla presenza di tutti voi.<br />Ora, fratelli, io so che voi avete agito per ignoranza, così come i vostri capi;<br />Dio però ha adempiuto così ciò che aveva annunziato per bocca di tutti i profeti, che cioè il suo Cristo sarebbe morto.<br />Pentitevi dunque e cambiate vita, perché siano cancellati i vostri peccati ».<br />e così possano giungere i tempi della consolazione da parte del Signore ed egli mandi quello che vi aveva destinato come Messia, cioè Gesù.<br />Egli dev'esser accolto in cielo fino ai tempi della restaurazione di tutte le cose, come ha detto Dio fin dall'antichità, per bocca dei suoi santi profeti.<br />Mosè infatti disse: Il Signore vostro Dio vi farà sorgere un profeta come me in mezzo ai vostri fratelli; voi lo ascolterete in tutto quello che egli vi dirà.<br />E chiunque non ascolterà quel profeta, sarà estirpato di mezzo al popolo.<br />Tutti i profeti, a cominciare da Samuele e da quanti parlarono in seguito, annunziarono questi giorni.<br />Voi siete i figli dei profeti e dell'alleanza che Dio stabilì con i vostri padri, quando disse ad Abramo: Nella tua discendenza saranno benedette tutte le famiglie della terra.<br />Dio, dopo aver risuscitato il suo servo, l'ha mandato prima di tutto a voi per portarvi la benedizione e perché ciascuno si converta dalle sue iniquità\".</p><h3>Salmi - 8,2a.5.6-7.8-9.</h3><p>O Signore, nostro Dio, <br />quanto è grande il tuo nome su tutta la terra:<br />Che cosa è l'uomo perché te ne ricordi <br />e il figlio dell'uomo perché te ne curi?<br />Eppure l'hai fatto poco meno degli angeli, <br />di gloria e di onore lo hai coronato:<br />gli hai dato potere sulle opere delle tue mani, <br />tutto hai posto sotto i suoi piedi.<br />Gli hai sottoposto i greggi e gli armenti, <br />tutte le bestie della campagna;<br />gli uccelli del cielo e i pesci del mare, <br />che percorrono le vie del mare.</p><h3>Dal Vangelo di Gesù Cristo secondo Luca - 24,35-48.</h3><p>In quel tempo, di ritorno da Emmaus, i due discepoli riferirono ciò che era accaduto lungo la via e come avevano riconosciuto Gesù nello spezzare il pane.<br />Mentre essi parlavano di queste cose, Gesù in persona apparve in mezzo a loro e disse: «Pace a voi!».<br />Stupiti e spaventati credevano di vedere un fantasma.<br />Ma egli disse: «Perché siete turbati, e perché sorgono dubbi nel vostro cuore?<br />Guardate le mie mani e i miei piedi: sono proprio io! Toccatemi e guardate; un fantasma non ha carne e ossa come vedete che io ho».<br />Dicendo questo, mostrò loro le mani e i piedi.<br />Ma poiché per la grande gioia ancora non credevano ed erano stupefatti, disse: «Avete qui qualche cosa da mangiare?».<br />Gli offrirono una porzione di pesce arrostito;<br />egli lo prese e lo mangiò davanti a loro.<br />Poi disse: «Sono queste le parole che vi dicevo quando ero ancora con voi: bisogna che si compiano tutte le cose scritte su di me nella Legge di Mosè, nei Profeti e nei Salmi».<br />Allora aprì loro la mente all'intelligenza delle Scritture e disse:<br />«Così sta scritto: il Cristo dovrà patire e risuscitare dai morti il terzo giorno<br />e nel suo nome saranno predicati a tutte le genti la conversione e il perdono dei peccati, cominciando da Gerusalemme.<br />Di questo voi siete testimoni.</p><hr><h3>S. Bernardette(a) Soubirous (veggente di Lourdes (1844-1879))</h3><h3>S. Benoît-Joseph Labre (pellegrino e mendicante (1748-1783))</h3><hr>"
		},
		{
			"id": "17",
			"imagen": "venerdì",
			"contenido": "<h3>Venerdì fra l'Ottava di Pasqua</h3><h3>Atti degli Apostoli - 4,1-12.</h3><p>In quei giorni, Pietro e Giovanni stavano parlando al popolo, dopo la guarigione dello storpio, quando sopraggiunsero i sacerdoti, il capitano del tempio e i sadducei,<br />irritati per il fatto che essi insegnavano al popolo e annunziavano in Gesù la risurrezione dai morti.<br />Li arrestarono e li portarono in prigione fino al giorno dopo, dato che era ormai sera.<br />Molti però di quelli che avevano ascoltato il discorso credettero e il numero degli uomini raggiunse circa i cinquemila.<br />Il giorno dopo si radunarono in Gerusalemme i capi, gli anziani e gli scribi,<br />il sommo sacerdote Anna, Caifa, Giovanni, Alessandro e quanti appartenevano a famiglie di sommi sacerdoti.<br />Fattili comparire davanti a loro, li interrogavano: \"Con quale potere o in nome di chi avete fatto questo?\".<br />Allora Pietro, pieno di Spirito Santo, disse loro: \"Capi del popolo e anziani,<br />visto che oggi veniamo interrogati sul beneficio recato ad un uomo infermo e in qual modo egli abbia ottenuto la salute,<br />la cosa sia nota a tutti voi e a tutto il popolo d'Israele: nel nome di Gesù Cristo il Nazareno, che voi avete crocifisso e che Dio ha risuscitato dai morti, costui vi sta innanzi sano e salvo.<br />Questo Gesù è la pietra che, scartata da voi, costruttori, è diventata testata d'angolo.<br />In nessun altro c'è salvezza; non vi è infatti altro nome dato agli uomini sotto il cielo nel quale è stabilito che possiamo essere salvati\".</p><h3>Salmi - 118(117),1-2.4.22-24.25-27a.</h3><p>Celebrate il Signore, perché è buono; <br />perché eterna è la sua misericordia.<br />Dica Israele che egli è buono: <br />eterna è la sua misericordia.<br />Lo dica chi teme Dio: <br />eterna è la sua misericordia.<br />La pietra scartata dai costruttori è divenuta testata d'angolo;<br />ecco l'opera del Signore: una meraviglia ai nostri occhi.<br />Questo è il giorno fatto dal Signore: <br />rallegriamoci ed esultiamo in esso.<br />Dona, Signore, la tua salvezza, dona, Signore, la vittoria!<br />Benedetto colui che viene nel nome del Signore. <br />Vi benediciamo dalla casa del Signore;<br />Dio, il Signore è nostra luce.</p><h3>Dal Vangelo di Gesù Cristo secondo Giovanni - 21,1-14.</h3><p>In quel tempo, Gesù si manifestò di nuovo ai discepoli sul mare di Tiberìade. E si manifestò così:<br />si trovavano insieme Simon Pietro, Tommaso detto Dìdimo, Natanaèle di Cana di Galilea, i figli di Zebedèo e altri due discepoli.<br />Disse loro Simon Pietro: «Io vado a pescare». Gli dissero: «Veniamo anche noi con te». Allora uscirono e salirono sulla barca; ma in quella notte non presero nulla.<br />Quando gia era l'alba Gesù si presentò sulla riva, ma i discepoli non si erano accorti che era Gesù.<br />Gesù disse loro: «Figlioli, non avete nulla da mangiare?». Gli risposero: «No».<br />Allora disse loro: «Gettate la rete dalla parte destra della barca e troverete». La gettarono e non potevano più tirarla su per la gran quantità di pesci.<br />Allora quel discepolo che Gesù amava disse a Pietro: «E' il Signore!». Simon Pietro appena udì che era il Signore, si cinse ai fianchi il camiciotto, poiché era spogliato, e si gettò in mare.<br />Gli altri discepoli invece vennero con la barca, trascinando la rete piena di pesci: infatti non erano lontani da terra se non un centinaio di metri.<br />Appena scesi a terra, videro un fuoco di brace con del pesce sopra, e del pane.<br />Disse loro Gesù: «Portate un po' del pesce che avete preso or ora».<br />Allora Simon Pietro salì nella barca e trasse a terra la rete piena di centocinquantatrè grossi pesci. E benché fossero tanti, la rete non si spezzò.<br />Gesù disse loro: «Venite a mangiare». Enessuno dei discepoli osava domandargli: «Chi sei?», poiché sapevano bene che era il Signore.<br />Allora Gesù si avvicinò, prese il pane e lo diede a loro, e così pure il pesce.<br />Questa era la terza volta che Gesù si manifestava ai discepoli, dopo essere risuscitato dai morti.</p><hr><h3>S. Caterina (Kateri) Tekakwitha (vergine (1656-1680))</h3><h3>S. Robert de la Chaise-Dieu (abate († 1067))</h3><hr>"
		},
		{
			"id": "18",
			"imagen": "sabato",
			"contenido": "<h3>Sabato fra l'Ottava di Pasqua</h3><h3>Atti degli Apostoli - 4,13-21.</h3><p>In quei giorni, i principi dei sacerdoti e gli anziani, vedendo la franchezza di Pietro e di Giovanni e considerando che erano senza istruzione e popolani, rimanevano stupefatti riconoscendoli per coloro che erano stati con Gesù;<br />quando poi videro in piedi vicino a loro l'uomo che era stato guarito, non sapevano che cosa rispondere.<br />Li fecero uscire dal sinedrio e si misero a consultarsi fra loro dicendo:<br />\"Che dobbiamo fare a questi uomini? Un miracolo evidente è avvenuto per opera loro; esso è diventato talmente noto a tutti gli abitanti di Gerusalemme che non possiamo negarlo.<br />Ma perché la cosa non si divulghi di più tra il popolo, diffidiamoli dal parlare più ad alcuno in nome di lui\".<br />E, richiamatili, ordinarono loro di non parlare assolutamente né di insegnare nel nome di Gesù.<br />Ma Pietro e Giovanni replicarono: \"Se sia giusto innanzi a Dio obbedire a voi più che a lui, giudicatelo voi stessi;<br />noi non possiamo tacere quello che abbiamo visto e ascoltato\".<br />Quelli allora, dopo averli ulteriormente minacciati, non trovando motivi per punirli, li rilasciarono a causa del popolo, perché tutti glorificavano Dio per l'accaduto.</p><h3>Salmi - 118(117),1.14-15.16ab-18.19-21.</h3><p>Celebrate il Signore, perché è buono; <br />perché eterna è la sua misericordia.<br />Mia forza e mio canto è il Signore, <br />egli è stato la mia salvezza.<br />Grida di giubilo e di vittoria nelle tende dei giusti: <br />la destra del Signore ha fatto meraviglie.<br />La destra del Signore si è innalzata,<br />la destra del Signore ha fatto meraviglie.<br />Non morirò, resterò in vita <br />e annunzierò le opere del Signore.<br />Il Signore mi ha provato duramente, <br />ma non mi ha consegnato alla morte.<br />Apritemi le porte della giustizia: <br />voglio entrarvi e rendere grazie al Signore.<br />È questa la porta del Signore, <br />per essa entrano i giusti.<br />Ti rendo grazie, perché mi hai esaudito, <br />perché sei stato la mia salvezza.</p><h3>Dal Vangelo di Gesù Cristo secondo Marco - 16,9-15.</h3><p>Risuscitato al mattino nel primo giorno dopo il sabato, apparve prima a Maria di Màgdala, dalla quale aveva cacciato sette demòni.<br />Questa andò ad annunziarlo ai suoi seguaci che erano in lutto e in pianto.<br />Ma essi, udito che era vivo ed era stato visto da lei, non vollero credere.<br />Dopo ciò, apparve a due di loro sotto altro aspetto, mentre erano in cammino verso la campagna.<br />Anch'essi ritornarono ad annunziarlo agli altri; ma neanche a loro vollero credere.<br />Alla fine apparve agli undici, mentre stavano a mensa, e li rimproverò per la loro incredulità e durezza di cuore, perché non avevano creduto a quelli che lo avevano visto risuscitato.<br />Gesù disse loro: «Andate in tutto il mondo e predicate il vangelo ad ogni creatura.»</p><hr><h3>B. Savina Petrilli (vergine e fondatrice (1851-1923))</h3><h3>B. Luca Passi (sacerdote e fondatore (1789-1866))</h3><hr>"
		},
		{
			"id": "19",
			"imagen": "domenica",
			"contenido": "<h3>II Domenica di Pasqua o della Divina Misericordia</h3><h3>Atti degli Apostoli - 2,42-47.</h3><p>I fratelli erano assidui nell'ascoltare l'insegnamento degli apostoli e nell'unione fraterna, nella frazione del pane e nelle preghiere.<br />Un senso di timore era in tutti e prodigi e segni avvenivano per opera degli apostoli.<br />Tutti coloro che erano diventati credenti stavano insieme e tenevano ogni cosa in comune;<br />chi aveva proprietà e sostanze le vendeva e ne faceva parte a tutti, secondo il bisogno di ciascuno.<br />Ogni giorno tutti insieme frequentavano il tempio e spezzavano il pane a casa prendendo i pasti con letizia e semplicità di cuore,<br />lodando Dio e godendo la simpatia di tutto il popolo.</p><h3>Salmi - 118(117),2-4.13-15.22-24.</h3><p>Dica Israele che egli è buono: <br />eterna è la sua misericordia.<br />Lo dica la casa di Aronne: <br />eterna è la sua misericordia.<br />Lo dica chi teme Dio: <br />eterna è la sua misericordia.<br />Mi avevano spinto con forza per farmi cadere, <br />ma il Signore è stato mio aiuto.<br />Mia forza e mio canto è il Signore, <br />egli è stato la mia salvezza.<br />Grida di giubilo e di vittoria nelle tende dei giusti: <br />la destra del Signore ha fatto meraviglie.<br />La pietra scartata dai costruttori è divenuta testata d'angolo;<br />ecco l'opera del Signore: una meraviglia ai nostri occhi.<br />Questo è il giorno fatto dal Signore: <br />rallegriamoci ed esultiamo in esso.</p><h3>Prima lettera di san Pietro apostolo - 1,3-9.</h3><p>Sia benedetto Dio e Padre del Signore nostro Gesù Cristo; nella sua grande misericordia egli ci ha rigenerati, mediante la risurrezione di Gesù Cristo dai morti, per una speranza viva,<br />per una eredità che non si corrompe, non si macchia e non marcisce. Essa è conservata nei cieli per voi,<br />che dalla potenza di Dio siete custoditi mediante la fede, per la vostra salvezza, prossima a rivelarsi negli ultimi tempi.<br />Perciò siete ricolmi di gioia, anche se ora dovete essere un pò afflitti da varie prove,<br />perché il valore della vostra fede, molto più preziosa dell'oro, che, pur destinato a perire, tuttavia si prova col fuoco, torni a vostra lode, gloria e onore nella manifestazione di Gesù Cristo:<br />voi lo amate, pur senza averlo visto; e ora senza vederlo credete in lui. Perciò esultate di gioia indicibile e gloriosa,<br />mentre conseguite la mèta della vostra fede, cioè la salvezza delle anime.</p><h3>Dal Vangelo di Gesù Cristo secondo Giovanni - 20,19-31.</h3><p>La sera di quello stesso giorno, il primo dopo il sabato, mentre erano chiuse le porte del luogo dove si trovavano i discepoli per timore dei Giudei, venne Gesù, si fermò in mezzo a loro e disse: «Pace a voi!».<br />Detto questo, mostrò loro le mani e il costato. E i discepoli gioirono al vedere il Signore.<br />Gesù disse loro di nuovo: «Pace a voi! Come il Padre ha mandato me, anch'io mando voi».<br />Dopo aver detto questo, alitò su di loro e disse: «Ricevete lo Spirito Santo;<br />a chi rimetterete i peccati saranno rimessi e a chi non li rimetterete, resteranno non rimessi».<br />Tommaso, uno dei Dodici, chiamato Dìdimo, non era con loro quando venne Gesù.<br />Gli dissero allora gli altri discepoli: «Abbiamo visto il Signore!». Ma egli disse loro: «Se non vedo nelle sue mani il segno dei chiodi e non metto il dito nel posto dei chiodi e non metto la mia mano nel suo costato, non crederò».<br />Otto giorni dopo i discepoli erano di nuovo in casa e c'era con loro anche Tommaso. Venne Gesù, a porte chiuse, si fermò in mezzo a loro e disse: «Pace a voi!».<br />Poi disse a Tommaso: «Metti qua il tuo dito e guarda le mie mani; stendi la tua mano, e mettila nel mio costato; e non essere più incredulo ma credente!».<br />Rispose Tommaso: «Mio Signore e mio Dio!».<br />Gesù gli disse: «Perché mi hai veduto, hai creduto: beati quelli che pur non avendo visto crederanno!».<br />Molti altri segni fece Gesù in presenza dei suoi discepoli, ma non sono stati scritti in questo libro.<br />Questi sono stati scritti, perché crediate che Gesù è il Cristo, il Figlio di Dio e perché, credendo, abbiate la vita nel suo nome.</p><hr><h3>S. Leone IX (Papa (150°) dal 1049 à 1054)</h3><h3>S. Emma di Sassonia (vedova († 1040))</h3><hr>"
		},
		{
			"id": "20",
			"imagen": "lunedì",
			"contenido": "<h3>Lunedì della II settimana di Pasqua</h3><h3>Atti degli Apostoli - 4,23-31.</h3><p>In quei giorni, Pietro e Giovanni, appena rimessi in libertà, andarono dai loro fratelli e riferirono quanto avevano detto i sommi sacerdoti e gli anziani.<br />All'udire ciò, tutti insieme levarono la loro voce a Dio dicendo: \"Signore, tu che hai creato il cielo, la terra, il mare e tutto ciò che è in essi,<br />tu che per mezzo dello Spirito Santo dicesti per bocca del nostro padre, il tuo servo Davide: Perché si agitarono le genti e i popoli tramarono cose vane?<br />Si sollevarono i re della terra e i principi si radunarono insieme, contro il Signore e contro il suo Cristo;<br />davvero in questa città si radunarono insieme contro il tuo santo servo Gesù, che hai unto come Cristo, Erode e Ponzio Pilato con le genti e i popoli d'Israele,<br />per compiere ciò che la tua mano e la tua volontà avevano preordinato che avvenisse.<br />Ed ora, Signore, volgi lo sguardo alle loro minacce e concedi ai tuoi servi di annunziare con tutta franchezza la tua parola.<br />Stendi la mano perché si compiano guarigioni, miracoli e prodigi nel nome del tuo santo servo Gesù\".<br />Quand'ebbero terminato la preghiera, il luogo in cui erano radunati tremò e tutti furono pieni di Spirito Santo e annunziavano la parola di Dio con franchezza.</p><h3>Salmi - 2,1-3.4-6.7-9.</h3><p>Perché le genti congiurano <br />perché invano cospirano i popoli?<br />Insorgono i re della terra <br />e i principi congiurano insieme <br />contro il Signore e contro il suo Messia:<br />\"Spezziamo le loro catene, gettiamo via i loro legami\".<br />Se ne ride chi abita i cieli, <br />li schernisce dall'alto il Signore.<br />Egli parla loro con ira, <br />li spaventa nel suo sdegno:<br />\"Io l'ho costituito mio sovrano <br />sul Sion mio santo monte\".<br />Annunzierò il decreto del Signore. <br />Egli mi ha detto: «Tu sei mio figlio, <br />io oggi ti ho generato.<br />Chiedi a me, ti darò in possesso le genti <br />e in dominio i confini della terra».<br />Le spezzerai con scettro di ferro, <br />come vasi di argilla le frantumerai».</p><h3>Dal Vangelo di Gesù Cristo secondo Giovanni - 3,1-8.</h3><p>C'era tra i farisei un uomo chiamato Nicodemo, un capo dei Giudei.<br />Egli andò da Gesù, di notte, e gli disse: «Rabbì, sappiamo che sei un maestro venuto da Dio; nessuno infatti può fare i segni che tu fai, se Dio non è con lui».<br />Gli rispose Gesù: «In verità, in verità ti dico, se uno non rinasce dall'alto, non può vedere il regno di Dio».<br />Gli disse Nicodemo: «Come può un uomo nascere quando è vecchio? Può forse entrare una seconda volta nel grembo di sua madre e rinascere?».<br />Gli rispose Gesù: «In verità, in verità ti dico, se uno non nasce da acqua e da Spirito, non può entrare nel regno di Dio.<br />Quel che è nato dalla carne è carne e quel che è nato dallo Spirito è Spirito.<br />Non ti meravigliare se t'ho detto: dovete rinascere dall'alto.<br />Il vento soffia dove vuole e ne senti la voce, ma non sai di dove viene e dove va: così è di chiunque è nato dallo Spirito».</p><hr><h3>S. Aniceto (Papa (11°) dal 155 al 166)</h3><h3>S. Agnese Segni di Montepulciano (vergine (1268-1317))</h3><hr>"
		},
		{
			"id": "21",
			"imagen": "martedì",
			"contenido": "<h3>Martedì della II settimana di Pasqua</h3><h3>Atti degli Apostoli - 4,32-37.</h3><p>La moltitudine di coloro che eran venuti alla fede aveva un cuore solo e un'anima sola e nessuno diceva sua proprietà quello che gli apparteneva, ma ogni cosa era fra loro comune.<br />Con grande forza gli apostoli rendevano testimonianza della risurrezione del Signore Gesù e tutti essi godevano di grande simpatia.<br />Nessuno infatti tra loro era bisognoso, perché quanti possedevano campi o case li vendevano, portavano l'importo di ciò che era stato venduto<br />e lo deponevano ai piedi degli apostoli; e poi veniva distribuito a ciascuno secondo il bisogno.<br />Così Giuseppe, soprannominato dagli apostoli Barnaba, che significa \"figlio dell'esortazione\", un levita originario di Cipro,<br />che era padrone di un campo, lo vendette e ne consegnò l'importo deponendolo ai piedi degli apostoli.</p><h3>Salmi - 93(92),1ab.1c-2.5.</h3><p>Il Signore regna, si ammanta di splendore;<br />il Signore si riveste, si cinge di forza.<br />Rende saldo il mondo, non sarà mai scosso.<br />Saldo è il tuo trono fin dal principio, <br />da sempre tu sei, Signore.<br />Degni di fede sono i tuoi insegnamenti, <br />la santità si addice alla tua casa <br />per la durata dei giorni, Signore.</p><h3>Dal Vangelo di Gesù Cristo secondo Giovanni - 3,7b-15.</h3><p>In quel tempo, Gesù disse a Nicodemo: «In verità ti dico: dovete rinascere dall'alto.<br />Il vento soffia dove vuole e ne senti la voce, ma non sai di dove viene e dove va: così è di chiunque è nato dallo Spirito».<br />Replicò Nicodèmo: «Come può accadere questo?».<br />Gli rispose Gesù: «Tu sei maestro in Israele e non sai queste cose?<br />In verità, in verità ti dico, noi parliamo di quel che sappiamo e testimoniamo quel che abbiamo veduto; ma voi non accogliete la nostra testimonianza.<br />Se vi ho parlato di cose della terra e non credete, come crederete se vi parlerò di cose del cielo?<br />Eppure nessuno è mai salito al cielo, fuorchè il Figlio dell'uomo che è disceso dal cielo.<br />E come Mosè innalzò il serpente nel deserto, così bisogna che sia innalzato il Figlio dell'uomo,<br />perché chiunque crede in lui abbia la vita eterna».</p><hr><h3>S. Anselmo d'Aosta (vescovo e Dottore della Chiesa († 1109))</h3><h3>S. Konrad von Parzham ( religioso O.F.M. (1818-1894))</h3><hr>"
		},
		{
			"id": "22",
			"imagen": "mercoledì",
			"contenido": "<h3>Mercoledì della II settimana di Pasqua</h3><h3>Atti degli Apostoli - 5,17-26.</h3><p>In quei giorni, si alzò il sommo sacerdote e quelli della sua parte, cioè la setta dei sadducei, pieni di livore,<br />fatti arrestare gli apostoli li fecero gettare nella prigione pubblica.<br />Ma durante la notte un angelo del Signore aprì le porte della prigione, li condusse fuori e disse:<br />\"Andate, e mettetevi a predicare al popolo nel tempio tutte queste parole di vita\".<br />Udito questo, entrarono nel tempio sul far del giorno e si misero a insegnare. Quando arrivò il sommo sacerdote con quelli della sua parte, convocarono il sinedrio e tutti gli anziani dei figli d'Israele; mandarono quindi a prelevare gli apostoli nella prigione.<br />Ma gli incaricati, giunti sul posto, non li trovarono nella prigione e tornarono a riferire:<br />\"Abbiamo trovato il carcere scrupolosamente sbarrato e le guardie ai loro posti davanti alla porta, ma, dopo aver aperto, non abbiamo trovato dentro nessuno\".<br />Udite queste parole, il capitano del tempio e i sommi sacerdoti si domandavano perplessi che cosa mai significasse tutto questo,<br />quando arrivò un tale ad annunziare: \"Ecco, gli uomini che avete messo in prigione si trovano nel tempio a insegnare al popolo\".<br />Allora il capitano uscì con le sue guardie e li condusse via, ma senza violenza, per timore di esser presi a sassate dal popolo.</p><h3>Salmi - 34(33),2-3.4-5.6-7.8-9.</h3><p>Benedirò il Signore in ogni tempo, <br />sulla mia bocca sempre la sua lode.<br />Io mi glorio nel Signore, <br />ascoltino gli umili e si rallegrino.<br />Celebrate con me il Signore, <br />esaltiamo insieme il suo nome.<br />Ho cercato il Signore e mi ha risposto <br />e da ogni timore mi ha liberato.<br />Guardate a lui e sarete raggianti, <br />non saranno confusi i vostri volti.<br />Questo povero grida e il Signore lo ascolta, <br />lo libera da tutte le sue angosce.<br />L'angelo del Signore si accampa <br />attorno a quelli che lo temono e li salva.<br />Gustate e vedete quanto è buono il Signore; <br />beato l'uomo che in lui si rifugia.</p><h3>Dal Vangelo di Gesù Cristo secondo Giovanni - 3,16-21.</h3><p>In quel tempo, Gesù disse a Nicodemo: «Dio ha tanto amato il mondo da dare il suo Figlio unigenito, perché chiunque crede in lui non muoia, ma abbia la vita eterna.<br />Dio non ha mandato il Figlio nel mondo per giudicare il mondo, ma perché il mondo si salvi per mezzo di lui.<br />Chi crede in lui non è condannato; ma chi non crede è gia stato condannato, perché non ha creduto nel nome dell'unigenito Figlio di Dio».<br />E il giudizio è questo: la luce è venuta nel mondo, ma gli uomini hanno preferito le tenebre alla luce, perché le loro opere erano malvagie.<br />Chiunque infatti fa il male, odia la luce e non viene alla luce perché non siano svelate le sue opere.<br />Ma chi opera la verità viene alla luce, perché appaia chiaramente che le sue opere sono state fatte in Dio».</p><hr><h3>B. Francesco Venimbeni (sacerdote O.F.M. (1251-1322))</h3><h3>S. Alessandra & Compagni (martiri a Nicomedia († 303))</h3><hr>"
		},
		{
			"id": "23",
			"imagen": "giovedì",
			"contenido": "<h3>Giovedì della II settimana di Pasqua</h3><h3>Atti degli Apostoli - 5,27-33.</h3><p>In quei giorni, le guardie condussero gli apostoli e li presentarono nel sinedrio; il sommo sacerdote cominciò a interrogarli dicendo:<br />\"Vi avevamo espressamente ordinato di non insegnare più nel nome di costui, ed ecco voi avete riempito Gerusalemme della vostra dottrina e volete far ricadere su di noi il sangue di quell'uomo\".<br />Rispose allora Pietro insieme agli apostoli: \"Bisogna obbedire a Dio piuttosto che agli uomini.<br />Il Dio dei nostri padri ha risuscitato Gesù, che voi avevate ucciso appendendolo alla croce.<br />Dio lo ha innalzato con la sua destra facendolo capo e salvatore, per dare a Israele la grazia della conversione e il perdono dei peccati.<br />E di questi fatti siamo testimoni noi e lo Spirito Santo, che Dio ha dato a coloro che si sottomettono a lui\".<br />All'udire queste cose essi si irritarono e volevano metterli a morte.</p><h3>Salmi - 34(33),2.9.17-18.19-20.</h3><p>Benedirò il Signore in ogni tempo, <br />sulla mia bocca sempre la sua lode.<br />Gustate e vedete quanto è buono il Signore; <br />beato l'uomo che in lui si rifugia.<br />Il volto del Signore contro i malfattori, <br />per cancellarne dalla terra il ricordo.<br />Gridano e il Signore li ascolta, <br />li salva da tutte le loro angosce.<br />Il Signore è vicino a chi ha il cuore ferito, <br />egli salva gli spiriti affranti.<br />Molte sono le sventure del giusto, <br />ma lo libera da tutte il Signore.</p><h3>Dal Vangelo di Gesù Cristo secondo Giovanni - 3,31-36.</h3><p>In quel tempo, Gesù disse a Nicodemo:<br />«Colui che viene dall'alto è al di sopra di tutti; ma chi viene dalla terra, appartiene alla terra e parla della terra. Chi viene dal cielo è al di sopra di tutti.<br />Egli attesta ciò che ha visto e udito, eppure nessuno accetta la sua testimonianza;<br />chi però ne accetta la testimonianza, certifica che Dio è veritiero.<br />Infatti colui che Dio ha mandato proferisce le parole di Dio e dà lo Spirito senza misura.<br />Il Padre ama il Figlio e gli ha dato in mano ogni cosa.<br />Chi crede nel Figlio ha la vita eterna; chi non obbedisce al Figlio non vedrà la vita, ma l'ira di Dio incombe su di lui».</p><hr><h3>S. Giorgio (tribuno militare e martire († ca. 303))</h3><h3>B. Maria Gabriella Sagheddu (trappista (1914-1939))</h3><hr>"
		},
		{
			"id": "24",
			"imagen": "venerdì",
			"contenido": "<h3>Venerdì della II settimana di Pasqua</h3><h3>Atti degli Apostoli - 5,34-42.</h3><p>In quei giorni, si alzò nel sinedrio un fariseo, di nome Gamaliele, dottore della legge, stimato presso tutto il popolo. Dato ordine di far uscire per un momento gli accusati,<br />disse: \"Uomini di Israele, badate bene a ciò che state per fare contro questi uomini.<br />Qualche tempo fa venne Tèuda, dicendo di essere qualcuno, e a lui si aggregarono circa quattrocento uomini. Ma fu ucciso, e quanti s'erano lasciati persuadere da lui si dispersero e finirono nel nulla.<br />Dopo di lui sorse Giuda il Galileo, al tempo del censimento, e indusse molta gente a seguirlo, ma anch'egli perì e quanti s'erano lasciati persuadere da lui furono dispersi.<br />Per quanto riguarda il caso presente, ecco ciò che vi dico: Non occupatevi di questi uomini e lasciateli andare. Se infatti questa teoria o questa attività è di origine umana, verrà distrutta;<br />ma se essa viene da Dio, non riuscirete a sconfiggerli; non vi accada di trovarvi a combattere contro Dio!\".<br />Seguirono il suo parere e, richiamati gli apostoli, li fecero fustigare e ordinarono loro di non continuare a parlare nel nome di Gesù; quindi li rimisero in libertà.<br />Ma essi se ne andarono dal sinedrio lieti di essere stati oltraggiati per amore del nome di Gesù.<br />E ogni giorno, nel tempio e a casa, non cessavano di insegnare e di portare il lieto annunzio che Gesù è il Cristo.</p><h3>Salmi - 27(26),1.4.13-14.</h3><p>Il Signore è mia luce e mia salvezza, <br />di chi avrò paura? <br />Il Signore è difesa della mia vita, <br />di chi avrò timore?<br />Una cosa ho chiesto al Signore, questa sola io cerco: <br />abitare nella casa del Signore tutti i giorni della mia vita, <br />per gustare la dolcezza del Signore <br />ed ammirare il suo santuario.<br />Sono certo di contemplare la bontà del Signore <br />nella terra dei viventi.<br />Spera nel Signore, sii forte, <br />si rinfranchi il tuo cuore e spera nel Signore.</p><h3>Dal Vangelo di Gesù Cristo secondo Giovanni - 6,1-15.</h3><p>in quel tempo, Gesù andò all'altra riva del mare di Galilea, cioè di Tiberìade,<br />e una grande folla lo seguiva, vedendo i segni che faceva sugli infermi.<br />Gesù salì sulla montagna e là si pose a sedere con i suoi discepoli.<br />Era vicina la Pasqua, la festa dei Giudei.<br />Alzati quindi gli occhi, Gesù vide che una grande folla veniva da lui e disse a Filippo: «Dove possiamo comprare il pane perché costoro abbiano da mangiare?».<br />Diceva così per metterlo alla prova; egli infatti sapeva bene quello che stava per fare.<br />Gli rispose Filippo: «Duecento denari di pane non sono sufficienti neppure perché ognuno possa riceverne un pezzo».<br />Gli disse allora uno dei discepoli, Andrea, fratello di Simon Pietro:<br />«C'è qui un ragazzo che ha cinque pani d'orzo e due pesci; ma che cos'è questo per tanta gente?».<br />Rispose Gesù: «Fateli sedere». C'era molta erba in quel luogo. Si sedettero dunque ed erano circa cinquemila uomini.<br />Allora Gesù prese i pani e, dopo aver reso grazie, li distribuì a quelli che si erano seduti, e lo stesso fece dei pesci, finché ne vollero.<br />E quando furono saziati, disse ai discepoli: «Raccogliete i pezzi avanzati, perché nulla vada perduto».<br />Li raccolsero e riempirono dodici canestri con i pezzi dei cinque pani d'orzo, avanzati a coloro che avevano mangiato.<br />Allora la gente, visto il segno che egli aveva compiuto, cominciò a dire: «Questi è davvero il profeta che deve venire nel mondo!».<br />Ma Gesù, sapendo che stavano per venire a prenderlo per farlo re, si ritirò di nuovo sulla montagna, tutto solo.</p><hr><h3>S. Marie-Euphrasie Pelletier (fondatrice (1796-1868))</h3><h3>S. Benedetto Menni (presbitero O.H. e fondatore (1841-1914))</h3><hr>"
		},
		{
			"id": "25",
			"imagen": "sabato",
			"contenido": "<h3>San Marco, evangelista - Festa</h3><h3>Prima lettera di san Pietro apostolo - 5,5b-14.</h3><p>Carissimi, rivestitevi tutti di umiltà gli uni verso gli altri, perchè Dio resiste ai superbi, ma dà grazia agli umili.<br />Umiliatevi dunque sotto la potente mano di Dio, perché vi esalti al tempo opportuno,<br />gettando in lui ogni vostra preoccupazione, perché egli ha cura di voi.<br />Siate temperanti, vigilate. Il vostro nemico, il diavolo, come leone ruggente va in giro, cercando chi divorare.<br />Resistetegli saldi nella fede, sapendo che i vostri fratelli sparsi per il mondo subiscono le stesse sofferenze di voi.<br />E il Dio di ogni grazia, il quale vi ha chiamati alla sua gloria eterna in Cristo, egli stesso vi ristabilirà, dopo una breve sofferenza vi confermerà e vi renderà forti e saldi.<br />A lui la potenza nei secoli. Amen!<br />Vi ho scritto, come io ritengo, brevemente per mezzo di Silvano, fratello fedele, per esortarvi e attestarvi che questa è la vera grazia di Dio. In essa state saldi!<br />Vi saluta la comunità che è stata eletta come voi e dimora in Babilonia; e anche Marco, mio figlio.<br />Salutatevi l'un l'altro con bacio di carità. Pace a voi tutti che siete in Cristo!</p><h3>Salmi - 89(88),2-3.6-7.16-17.</h3><p>Canterò senza fine le grazie del Signore, <br />con la mia bocca annunzierò la tua fedeltà nei secoli,<br />perché hai detto: «La mia grazia rimane per sempre»; <br />la tua fedeltà è fondata nei cieli.<br />I cieli cantano le tue meraviglie, Signore, <br />la tua fedeltà nell'assemblea dei santi.<br />Chi sulle nubi è uguale al Signore, <br />chi è simile al Signore tra gli angeli di Dio?<br />Beato il popolo che ti sa acclamare e cammina, <br />o Signore, alla luce del tuo volto:<br />esulta tutto il giorno nel tuo nome, <br />nella tua giustizia trova la sua gloria.</p><h3>Dal Vangelo di Gesù Cristo secondo Marco - 16,15-20.</h3><p>In quel tempo Gesù apparve agli Undici e disse loro: «Andate in tutto il mondo e predicate il vangelo ad ogni creatura.»<br />Chi crederà e sarà battezzato sarà salvo, ma chi non crederà sarà condannato.<br />E questi saranno i segni che accompagneranno quelli che credono: nel mio nome scacceranno i demòni, parleranno lingue nuove,<br />prenderanno in mano i serpenti e, se berranno qualche veleno, non recherà loro danno, imporranno le mani ai malati e questi guariranno».<br />Il Signore Gesù, dopo aver parlato con loro, fu assunto in cielo e sedette alla destra di Dio.<br />Allora essi partirono e predicarono dappertutto, mentre il Signore operava insieme con loro e confermava la parola con i prodigi che l'accompagnavano.</p><hr><h3>S. Marco Evangelista (festa) ()</h3><h3>S. Giovanni Battista Piamarta (sac. e fondatore (1841-1913))</h3><hr>"
		},
		{
			"id": "26",
			"imagen": "domenica",
			"contenido": "<h3>III Domenica di Pasqua</h3><h3>Atti degli Apostoli - 2,14.22-33.</h3><p>Nel giorno di Pentecoste, Pietro, levatosi in piedi con gli altri Undici, parlò a voce alta così: \"Uomini di Giudea, e voi tutti che vi trovate a Gerusalemme, vi sia ben noto questo e fate attenzione alle mie parole:<br />Uomini d'Israele, ascoltate queste parole: Gesù di Nazaret - uomo accreditato da Dio presso di voi per mezzo di miracoli, prodigi e segni, che Dio stesso operò fra di voi per opera sua, come voi ben sapete -,<br />dopo che, secondo il prestabilito disegno e la prescienza di Dio, fu consegnato a voi, voi l'avete inchiodato sulla croce per mano di empi e l'avete ucciso.<br />Ma Dio lo ha risuscitato, sciogliendolo dalle angosce della morte, perché non era possibile che questa lo tenesse in suo potere.<br />Dice infatti Davide a suo riguardo: Contemplavo sempre il Signore innanzi a me; poiché egli sta alla mia destra, perché io non vacilli.<br />Per questo si rallegrò il mio cuore ed esultò la mia lingua; ed anche la mia carne riposerà nella speranza,<br />perché tu non abbandonerai l'anima mia negli inferi, né permetterai che il tuo Santo veda la corruzione.<br />Mi hai fatto conoscere le vie della vita, mi colmerai di gioia con la tua presenza.<br />Fratelli, mi sia lecito dirvi francamente, riguardo al patriarca Davide, che egli morì e fu sepolto e la sua tomba è ancora oggi fra noi.<br />Poiché però era profeta e sapeva che Dio gli aveva giurato solennemente di far sedere sul suo trono un suo discendente,<br />previde la risurrezione di Cristo e ne parlò: questi non fu abbandonato negli inferi, né la sua carne vide corruzione.<br />Questo Gesù Dio l'ha risuscitato e noi tutti ne siamo testimoni.<br />Innalzato pertanto alla destra di Dio e dopo aver ricevuto dal Padre lo Spirito Santo che egli aveva promesso, lo ha effuso, come voi stessi potete vedere e udire.</p><h3>Salmi - 16(15),1-2a.5.7-8.9-10.11.</h3><p>Proteggimi, o Dio: in te mi rifugio.<br />Ho detto a Dio: \"Sei tu il mio Signore\".<br />Il Signore è mia parte di eredità e mio calice: <br />nelle tue mani è la mia vita.<br />Benedico il Signore che mi ha dato consiglio; <br />anche di notte il mio cuore mi istruisce.<br />Io pongo sempre innanzi a me il Signore, <br />sta alla mia destra, non posso vacillare.<br />Di questo gioisce il mio cuore, esulta la mia anima; <br />anche il mio corpo riposa al sicuro,<br />perché non abbandonerai la mia vita nel sepolcro, <br />né lascerai che il tuo santo veda la corruzione.<br />Mi indicherai il sentiero della vita, <br />gioia piena nella tua presenza, <br />dolcezza senza fine alla tua destra.</p><h3>Prima lettera di san Pietro apostolo - 1,17-21.</h3><p>Carissimi, se pregando chiamate Padre colui che senza riguardi personali giudica ciascuno secondo le sue opere, comportatevi con timore nel tempo del vostro pellegrinaggio.<br />Voi sapete che non a prezzo di cose corruttibili, come l'argento e l'oro, foste liberati dalla vostra vuota condotta ereditata dai vostri padri,<br />ma con il sangue prezioso di Cristo, come di agnello senza difetti e senza macchia.<br />Egli fu predestinato già prima della fondazione del mondo, ma si è manifestato negli ultimi tempi per voi.<br />E voi per opera sua credete in Dio, che l'ha risuscitato dai morti e gli ha dato gloria e così la vostra fede e la vostra speranza sono fisse in Dio.</p><h3>Dal Vangelo di Gesù Cristo secondo Luca - 24,13-35.</h3><p>In quello stesso giorno, il primo della settimana, due discepoli di Gesù erano in cammino per un villaggio distante circa sette miglia da Gerusalemme, di nome Emmaus,<br />e conversavano di tutto quello che era accaduto.<br />Mentre discorrevano e discutevano insieme, Gesù in persona si accostò e camminava con loro.<br />Ma i loro occhi erano incapaci di riconoscerlo.<br />Ed egli disse loro: «Che sono questi discorsi che state facendo fra voi durante il cammino?». Si fermarono, col volto triste;<br />uno di loro, di nome Clèopa, gli disse: «Tu solo sei così forestiero in Gerusalemme da non sapere ciò che vi è accaduto in questi giorni?».<br />Domandò: «Che cosa?». Gli risposero: «Tutto ciò che riguarda Gesù Nazareno, che fu profeta potente in opere e in parole, davanti a Dio e a tutto il popolo;<br />come i sommi sacerdoti e i nostri capi lo hanno consegnato per farlo condannare a morte e poi l'hanno crocifisso.<br />Noi speravamo che fosse lui a liberare Israele; con tutto ciò son passati tre giorni da quando queste cose sono accadute.<br />Ma alcune donne, delle nostre, ci hanno sconvolti; recatesi al mattino al sepolcro<br />e non avendo trovato il suo corpo, son venute a dirci di aver avuto anche una visione di angeli, i quali affermano che egli è vivo.<br />Alcuni dei nostri sono andati al sepolcro e hanno trovato come avevan detto le donne, ma lui non l'hanno visto».<br />Ed egli disse loro: «Sciocchi e tardi di cuore nel credere alla parola dei profeti!<br />Non bisognava che il Cristo sopportasse queste sofferenze per entrare nella sua gloria?».<br />E cominciando da Mosè e da tutti i profeti spiegò loro in tutte le Scritture ciò che si riferiva a lui.<br />Quando furon vicini al villaggio dove erano diretti, egli fece come se dovesse andare più lontano.<br />Ma essi insistettero: «Resta con noi perché si fa sera e il giorno gia volge al declino». Egli entrò per rimanere con loro.<br />Quando fu a tavola con loro, prese il pane, disse la benedizione, lo spezzò e lo diede loro.<br />Allora si aprirono loro gli occhi e lo riconobbero. Ma lui sparì dalla loro vista.<br />Ed essi si dissero l'un l'altro: «Non ci ardeva forse il cuore nel petto mentre conversava con noi lungo il cammino, quando ci spiegava le Scritture?».<br />E partirono senz'indugio e fecero ritorno a Gerusalemme, dove trovarono riuniti gli Undici e gli altri che erano con loro,<br />i quali dicevano: «Davvero il Signore è risorto ed è apparso a Simone».<br />Essi poi riferirono ciò che era accaduto lungo la via e come l'avevano riconosciuto nello spezzare il pane.</p><hr><h3>S. Rafael Arnáiz Barón (religioso O.C.S.O. (1911-1938))</h3><h3>S. Giovanni Battista Piamarta (sac. e fondatore (1841-1913))</h3><hr>"
		},
		{
			"id": "27",
			"imagen": "lunedì",
			"contenido": "<h3>Lunedì della III settimana di Pasqua</h3><h3>Atti degli Apostoli - 6,8-15.</h3><p>In quei giorni, Stefano, pieno di grazia e di potere, faceva grandi prodigi e miracoli tra il popolo.<br />Sorsero allora alcuni della sinagoga detta dei \"liberti\" comprendente anche i Cirenèi, gli Alessandrini e altri della Cilicia e dell'Asia, a disputare con Stefano,<br />ma non riuscivano a resistere alla sapienza ispirata con cui egli parlava.<br />Perciò sobillarono alcuni che dissero: \"Lo abbiamo udito pronunziare espressioni blasfeme contro Mosè e contro Dio\".<br />E così sollevarono il popolo, gli anziani e gli scribi, gli piombarono addosso, lo catturarono e lo trascinarono davanti al sinedrio.<br />Presentarono quindi dei falsi testimoni, che dissero: \"Costui non cessa di proferire parole contro questo luogo sacro e contro la legge.<br />Lo abbiamo udito dichiarare che Gesù il Nazareno distruggerà questo luogo e sovvertirà i costumi tramandatici da Mosè\".<br />E tutti quelli che sedevano nel sinedrio, fissando gli occhi su di lui, videro il suo volto come quello di un angelo.</p><h3>Salmi - 119(118),23-24.26-27.29-30.</h3><p>Siedono i potenti, mi calunniano, <br />ma il tuo servo medita i tuoi decreti.<br />Anche i tuoi ordini sono la mia gioia, <br />miei consiglieri i tuoi precetti.<br />Ti ho manifestato le mie vie e mi hai risposto; <br />insegnami i tuoi voleri.<br />Fammi conoscere la via dei tuoi precetti <br />e mediterò i tuoi prodigi.<br />Tieni lontana da me la via della menzogna, <br />fammi dono della tua legge.<br />Ho scelto la via della giustizia, <br />mi sono proposto i tuoi giudizi.</p><h3>Dal Vangelo di Gesù Cristo secondo Giovanni - 6,22-29.</h3><p>Il giorno dopo, la folla, rimasta dall'altra parte del mare, notò che c'era una barca sola e che Gesù non era salito con i suoi discepoli sulla barca, ma soltanto i suoi discepoli erano partiti.<br />Altre barche erano giunte nel frattempo da Tiberìade, presso il luogo dove avevano mangiato il pane dopo che il Signore aveva reso grazie.<br />Quando dunque la folla vide che Gesù non era più là e nemmeno i suoi discepoli, salì sulle barche e si diresse alla volta di Cafarnao alla ricerca di Gesù.<br />Trovatolo di là dal mare, gli dissero: «Rabbì, quando sei venuto qua?».<br />Gesù rispose: «In verità, in verità vi dico, voi mi cercate non perché avete visto dei segni, ma perché avete mangiato di quei pani e vi siete saziati.<br />Procuratevi non il cibo che perisce, ma quello che dura per la vita eterna, e che il Figlio dell'uomo vi darà. Perché su di lui il Padre, Dio, ha messo il suo sigillo».<br />Gli dissero allora: «Che cosa dobbiamo fare per compiere le opere di Dio?».<br />Gesù rispose: «Questa è l'opera di Dio: credere in colui che egli ha mandato».</p><hr><h3>S. Zita (vergine e domestica a Lucca (1218-1278))</h3><h3>B. Nicolas Roland (presbitero e fondatore (1642-1678))</h3><hr>"
		},
		{
			"id": "28",
			"imagen": "martedì",
			"contenido": "<h3>Martedì della III settimana di Pasqua</h3><h3>Atti degli Apostoli - 7,51-60.8,1a.</h3><p>In quei giorni, Stefano diceva al popolo, agli anziani e agli scribi: \"O gente testarda e pagana nel cuore e nelle orecchie, voi sempre opponete resistenza allo Spirito Santo; come i vostri padri, così anche voi.<br />Quale dei profeti i vostri padri non hanno perseguitato? Essi uccisero quelli che preannunciavano la venuta del Giusto, del quale voi ora siete divenuti traditori e uccisori;<br />voi che avete ricevuto la legge per mano degli angeli e non l'avete osservata\".<br />All'udire queste cose, fremevano in cuor loro e digrignavano i denti contro di lui.<br />Ma Stefano, pieno di Spirito Santo, fissando gli occhi al cielo, vide la gloria di Dio e Gesù che stava alla sua destra<br />e disse: \"Ecco, io contemplo i cieli aperti e il Figlio dell'uomo che sta alla destra di Dio\".<br />Proruppero allora in grida altissime turandosi gli orecchi; poi si scagliarono tutti insieme contro di lui,<br />lo trascinarono fuori della città e si misero a lapidarlo. E i testimoni deposero il loro mantello ai piedi di un giovane, chiamato Saulo.<br />E così lapidavano Stefano mentre pregava e diceva: \"Signore Gesù, accogli il mio spirito\".<br />Poi piegò le ginocchia e gridò forte: \"Signore, non imputar loro questo peccato\". Detto questo, morì.<br />Saulo era fra coloro che approvarono la sua uccisione.</p><h3>Salmi - 31(30),3cd-4.6ab.7b.8a.17.21ab.</h3><p>Sii per me la rupe che mi accoglie,<br />la cinta di riparo che mi salva.<br />Tu sei la mia roccia e il mio baluardo, <br />per il tuo nome dirigi i miei passi.<br />Mi affido alle tue mani;<br />tu mi riscatti, Signore, Dio fedele.<br />Ma io ho fede nel Signore.<br />Esulterò di gioia per la tua grazia.<br />Fa' splendere il tuo volto sul tuo servo, <br />salvami per la tua misericordia.<br />Tu mi nascondi al riparo del tuo volto,<br />lontano dagli intrighi degli uomini.</p><h3>Dal Vangelo di Gesù Cristo secondo Giovanni - 6,30-35.</h3><p>In quel tempo, la folla disse a Gesù: «Quale segno dunque tu fai perché vediamo e possiamo crederti? Quale opera compi?<br />I nostri padri hanno mangiato la manna nel deserto, come sta scritto: Diede loro da mangiare un pane dal cielo».<br />Rispose loro Gesù: «In verità, in verità vi dico: non Mosè vi ha dato il pane dal cielo, ma il Padre mio vi dà il pane dal cielo, quello vero;<br />il pane di Dio è colui che discende dal cielo e dà la vita al mondo».<br />Allora gli dissero: «Signore, dacci sempre questo pane».<br />Gesù rispose: «Io sono il pane della vita; chi viene a me non avrà più fame e chi crede in me non avrà più sete.»</p><hr><h3>S. Louis-Marie Grignion de Montfort (sac. e fond. (1673-1716))</h3><h3>S. Gianna Beretta Molla ( sposa, madre, medico (1922-1962))</h3><hr>"
		},
		{
			"id": "29",
			"imagen": "mercoledì",
			"contenido": "<h3>Santa Caterina da Siena, vergine e dottore della Chiesa, patrona d'Italia - Festa</h3><h3>Prima lettera di san Giovanni apostolo - 1,5-10.2,1-2.</h3><p>arissimi, questo è il messaggio che abbiamo udito da Gesù Cristo e che ora vi annunziamo: Dio è luce e in lui non ci sono tenebre.<br />Se diciamo che siamo in comunione con lui e camminiamo nelle tenebre, mentiamo e non mettiamo in pratica la verità.<br />Ma se camminiamo nella luce, come egli è nella luce, siamo in comunione gli uni con gli altri, e il sangue di Gesù, suo Figlio, ci purifica da ogni peccato.<br />Se diciamo che siamo senza peccato, inganniamo noi stessi e la verità non è in noi.<br />Se riconosciamo i nostri peccati, egli che è fedele e giusto ci perdonerà i peccati e ci purificherà da ogni colpa.<br />Se diciamo che non abbiamo peccato, facciamo di lui un bugiardo e la sua parola non è in noi.<br />Figlioli miei, vi scrivo queste cose perché non pecchiate; ma se qualcuno ha peccato, abbiamo un avvocato presso il Padre: Gesù Cristo giusto.<br />Egli è vittima di espiazione per i nostri peccati; non soltanto per i nostri, ma anche per quelli di tutto il mondo.</p><h3>Salmi - 103(102),1-2.3-4.8-9.13-14.17-18a.</h3><p>Benedici il Signore, anima mia, <br />quanto è in me benedica il suo santo nome.<br />Benedici il Signore, anima mia, <br />non dimenticare tanti suoi benefici.<br />Egli perdona tutte le tue colpe, <br />guarisce tutte le tue malattie;<br />salva dalla fossa la tua vita, <br />ti corona di grazia e di misericordia.<br />Buono e pietoso è il Signore, <br />lento all'ira e grande nell'amore.<br />Egli non continua a contestare <br />e non conserva per sempre il suo sdegno.<br />Come un padre ha pietà dei suoi figli, <br />così il Signore ha pietà di quanti lo temono.<br />Perché egli sa di che siamo plasmati, <br />ricorda che noi siamo polvere.<br />Ma la grazia del Signore è da sempre, <br />dura in eterno per quanti lo temono; <br />la sua giustizia per i figli dei figli,<br />per quanti custodiscono la sua alleanza.</p><h3>Dal Vangelo di Gesù Cristo secondo Matteo - 11,25-30.</h3><p>In quel tempo Gesù disse: «Ti benedico, o Padre, Signore del cielo e della terra, perché hai tenuto nascoste queste cose ai sapienti e agli intelligenti e le hai rivelate ai piccoli.<br />Sì, o Padre, perché così è piaciuto a te.<br />Tutto mi è stato dato dal Padre mio; nessuno conosce il Figlio se non il Padre, e nessuno conosce il Padre se non il Figlio e colui al quale il Figlio lo voglia rivelare».<br />Venite a me, voi tutti, che siete affaticati e oppressi, e io vi ristorerò.<br />Prendete il mio giogo sopra di voi e imparate da me, che sono mite e umile di cuore, e troverete ristoro per le vostre anime.<br />Il mio giogo infatti è dolce e il mio carico leggero».</p><hr><h3>S. Caterina da Siena (Dottore della Chiesa (1347-1380))</h3><h3>S. Severo di Napoli (vescovo († 410))</h3><hr>"
		},
		{
			"id": "30",
			"imagen": "giovedì",
			"contenido": "<h3>Giovedì della III settimana di Pasqua</h3><h3>Atti degli Apostoli - 8,26-40.</h3><p>In quei giorni, un angelo del Signore parlò a Filippo: \"Alzati, e và verso il mezzogiorno, sulla strada che discende da Gerusalemme a Gaza; essa è deserta\".<br />Egli si alzò e si mise in cammino, quand'ecco un Etiope, un eunuco, funzionario di Candàce, regina di Etiopia, sovrintendente a tutti i suoi tesori, venuto per il culto a Gerusalemme,<br />se ne ritornava, seduto sul suo carro da viaggio, leggendo il profeta Isaia.<br />Disse allora lo Spirito a Filippo: \"Và avanti, e raggiungi quel carro\".<br />Filippo corse innanzi e, udito che leggeva il profeta Isaia, gli disse: \"Capisci quello che stai leggendo?\".<br />Quegli rispose: \"E come lo potrei, se nessuno mi istruisce?\". E invitò Filippo a salire e a sedere accanto a lui.<br />Il passo della Scrittura che stava leggendo era questo: Come una pecora fu condotto al macello e come un agnello senza voce innanzi a chi lo tosa, così egli non apre la sua bocca.<br />Nella sua umiliazione il giudizio gli è stato negato, ma la sua posterità chi potrà mai descriverla? Poiché è stata recisa dalla terra la sua vita.<br />E rivoltosi a Filippo l'eunuco disse: \"Ti prego, di quale persona il profeta dice questo? Di se stesso o di qualcun altro?\".<br />Filippo, prendendo a parlare e partendo da quel passo della Scrittura, gli annunziò la buona novella di Gesù.<br />Proseguendo lungo la strada, giunsero a un luogo dove c'era acqua e l'eunuco disse: \"Ecco qui c'è acqua; che cosa mi impedisce di essere battezzato?\".<br />Fece fermare il carro e discesero tutti e due nell'acqua, Filippo e l'eunuco, ed egli lo battezzò.<br />Quando furono usciti dall'acqua, lo Spirito del Signore rapì Filippo e l'eunuco non lo vide più e proseguì pieno di gioia il suo cammino.<br />Quanto a Filippo, si trovò ad Azoto e, proseguendo, predicava il vangelo a tutte le città, finché giunse a Cesarèa.</p><h3>Salmi - 66(65),8-9.16-17.20.</h3><p>Benedite, popoli, il nostro Dio, <br />fate risuonare la sua lode;<br />è lui che salvò la nostra vita <br />e non lasciò vacillare i nostri passi.<br />Venite, ascoltate, voi tutti che temete Dio, <br />e narrerò quanto per me ha fatto.<br />A lui ho rivolto il mio grido, <br />la mia lingua cantò la sua lode.<br />Sia benedetto Dio: <br />non ha respinto la mia preghiera, <br />non mi ha negato la sua misericordia.</p><h3>Dal Vangelo di Gesù Cristo secondo Giovanni - 6,44-51.</h3><p>In quel tempo, Gesù disse alle folle: «Nessuno può venire a me, se non lo attira il Padre che mi ha mandato; e io lo risusciterò nell'ultimo giorno.<br />Sta scritto nei profeti: E tutti saranno ammaestrati da Dio. Chiunque ha udito il Padre e ha imparato da lui, viene a me.<br />Non che alcuno abbia visto il Padre, ma solo colui che viene da Dio ha visto il Padre.<br />In verità, in verità vi dico: chi crede ha la vita eterna.<br />Io sono il pane della vita.<br />I vostri padri hanno mangiato la manna nel deserto e sono morti;<br />questo è il pane che discende dal cielo, perché chi ne mangia non muoia.<br />Io sono il pane vivo, disceso dal cielo. Se uno mangia di questo pane vivrà in eterno e il pane che io darò è la mia carne per la vita del mondo».</p><hr><h3>S. Giuseppe Cottolengo (sac. e fondatore (1786-1842))</h3><h3>S. Pio V ( Papa O.P. (225°) dal 1556 al 1572)</h3><hr>"
		}
	]
}
