{
	"data": [{
			"id": "1",
			"imagen": "giovedì",
			"contenido": "<h3>Giovedì della XXVI settimana delle ferie del Tempo Ordinario</h3><h3>Libro di Giobbe - 19,21-27.</h3><p>Pietà, pietà di me, almeno voi miei amici, perché la mano di Dio mi ha percosso!<br />Perché vi accanite contro di me, come Dio, e non siete mai sazi della mia carne?<br />« Oh, se le mie parole si scrivessero, se si fissassero in un libro,<br />fossero impresse con stilo di ferro sul piombo, per sempre s'incidessero sulla roccia!<br />Io lo so che il mio Vendicatore è vivo e che, ultimo, si ergerà sulla polvere!<br />Dopo che questa mia pelle sarà distrutta, senza la mia carne, vedrò Dio.<br />Io lo vedrò, io stesso, e i miei occhi lo contempleranno non da straniero. Le mie viscere si consumano dentro di me.</p><h3>Salmi - 27(26),7-8a.8b-9abc.13-14.</h3><p>Ascolta, Signore, la mia voce. <br />Io grido: abbi pietà di me! Rispondimi.<br />Di te ha detto il mio cuore:<br />Il tuo volto, Signore, io cerco.<br />Non nascondermi il tuo volto,<br />non respingere con ira il tuo servo.<br />Sei tu il mio aiuto, non lasciarmi,<br />Sono certo di contemplare la bontà del Signore <br />nella terra dei viventi.<br />Spera nel Signore, sii forte, <br />si rinfranchi il tuo cuore e spera nel Signore.</p><h3>Dal Vangelo di Gesù Cristo secondo Luca - 10,1-12.</h3><p>In quel tempo,  il Signore designò altri settantadue discepoli e li inviò a due a due avanti a sé in ogni città e luogo dove stava per recarsi.<br />Diceva loro: «La messe è molta, ma gli operai sono pochi. Pregate dunque il padrone della messe perché mandi operai per la sua messe.<br />Andate: ecco io vi mando come agnelli in mezzo a lupi;<br />non portate borsa, né bisaccia, né sandali e non salutate nessuno lungo la strada.<br />In qualunque casa entriate, prima dite: Pace a questa casa.<br />Se vi sarà un figlio della pace, la vostra pace scenderà su di lui, altrimenti ritornerà su di voi.<br />Restate in quella casa, mangiando e bevendo di quello che hanno, perché l'operaio è degno della sua mercede. Non passate di casa in casa.<br />Quando entrerete in una città e vi accoglieranno, mangiate quello che vi sarà messo dinanzi,<br />curate i malati che vi si trovano, e dite loro: Si è avvicinato a voi il regno di Dio».<br />Ma quando entrerete in una città e non vi accoglieranno, uscite sulle piazze e dite:<br />Anche la polvere della vostra città che si è attaccata ai nostri piedi, noi la scuotiamo contro di voi; sappiate però che il regno di Dio è vicino.<br />Io vi dico che in quel giorno Sòdoma sarà trattata meno duramente di quella città ».</p><hr><h3>S. Teresa di Gesù Bambino (O.C. Dr. della Chiesa (1873-1897))</h3><h3>S. Romano il Melode (diacono (ca. 490 - post 555))</h3><hr>"
		},
		{
			"id": "2",
			"imagen": "venerdì",
			"contenido": "<h3>Santi Angeli custodi, memoria</h3><h3>Libro dell’Esodo - 23,20-23.</h3><p>Così dice il Signore: « Ecco, io mando un angelo davanti a te per custodirti sul cammino e per farti entrare nel luogo che ho preparato.<br />Abbi rispetto della sua presenza, ascolta la sua voce e non ribellarti a lui; egli infatti non perdonerebbe la vostra trasgressione, perché il mio nome è in lui.<br />Se tu ascolti la sua voce e fai quanto ti dirò, io sarò il nemico dei tuoi nemici e l'avversario dei tuoi avversari.<br />Quando il mio angelo camminerà alla tua testa e ti farà entrare nella terra promessa ».</p><h3>Salmi - 91(90),1-2.3-4.5-6.10-11.</h3><p>Tu che abiti al riparo dell'Altissimo <br />e dimori all'ombra dell'Onnipotente,<br />di' al Signore: \"Mio rifugio e mia fortezza, <br />mio Dio, in cui confido\".<br />Egli ti libererà dal laccio del cacciatore, <br />dalla peste che distrugge.<br />Ti coprirà con le sue penne <br />sotto le sue ali troverai rifugio.<br />La sua fedeltà ti sarà scudo e corazza; <br />non temerai i terrori della notte <br />né la freccia che vola di giorno,<br />la peste che vaga nelle tenebre, <br />lo sterminio che devasta a mezzogiorno.<br />Non ti potrà colpire la sventura, <br />nessun colpo cadrà sulla tua tenda.<br />Egli darà ordine ai suoi angeli <br />di custodirti in tutti i tuoi passi.</p><h3>Dal Vangelo di Gesù Cristo secondo Matteo - 18,1-5.10.</h3><p>In quel tempo, i discepoli si avvicinarono a Gesù dicendo: «Chi dunque è il più grande nel regno dei cieli?».<br />Allora Gesù chiamò a sé un bambino, lo pose in mezzo a loro e disse:<br />«In verità vi dico: se non vi convertirete e non diventerete come i bambini, non entrerete nel regno dei cieli.<br />Perciò chiunque diventerà piccolo come questo bambino, sarà il più grande nel regno dei cieli.<br />E chi accoglie anche uno solo di questi bambini in nome mio, accoglie me.<br />Guardatevi dal disprezzare uno solo di questi piccoli, perché vi dico che i loro angeli nel cielo vedono sempre la faccia del Padre mio che è nei cieli».</p><hr><h3>SS. Angeli Custodi (memoria) ()</h3><h3>S. Jeanne-Émilie de Villeneuve (fond. delle ‘suore blu’)</h3><hr>"
		},
		{
			"id": "3",
			"imagen": "sabato",
			"contenido": "<h3>Sabato della XXVI settimana delle ferie del Tempo Ordinario</h3><h3>Libro di Giobbe - 42,1-3.5-6.12-16.</h3><p>Giobbe rispose al Signore e disse:<br />Comprendo che puoi tutto e che nessuna cosa è impossibile per te.<br />Chi è colui che, senza aver scienza, può oscurare il tuo consiglio? Ho esposto dunque senza discernimento cose troppo superiori a me, che io non comprendo.<br />Io ti conoscevo per sentito dire, ma ora i miei occhi ti vedono.<br />Perciò mi ricredo e ne provo pentimento sopra polvere e cenere.<br />Il Signore benedisse la nuova condizione di Giobbe più della prima ed egli possedette quattordicimila pecore e seimila cammelli, mille paia di buoi e mille asine.<br />Ebbe anche sette figli e tre figlie.<br />A una mise nome Colomba, alla seconda Cassia e alla terza Fiala di stibio.<br />In tutta la terra non si trovarono donne così belle come le figlie di Giobbe e il loro padre le mise a parte dell'eredità insieme con i loro fratelli.<br />Dopo tutto questo, Giobbe visse ancora centoquarant'anni e vide figli e nipoti di quattro generazioni. Poi Giobbe mori, vecchio e sazio di giorni.</p><h3>Salmi - 119(118),66.71.75.91.125.130.</h3><p>Insegnami il senno e la saggezza, <br />perché ho fiducia nei tuoi comandamenti.<br />Bene per me se sono stato umiliato, <br />perché impari ad obbedirti.<br />Signore, so che giusti sono i tuoi giudizi <br />e con ragione mi hai umiliato.<br />Per tuo decreto tutto sussiste fino ad oggi, <br />perché ogni cosa è al tuo servizio.<br />Io sono tuo servo, fammi comprendere <br />e conoscerò i tuoi insegnamenti.<br />La tua parola nel rivelarsi illumina, <br />dona saggezza ai semplici.</p><h3>Dal Vangelo di Gesù Cristo secondo Luca - 10,17-24.</h3><p>In quel tempo, i settantadue tornarono pieni di gioia dicendo: «Signore, anche i demòni si sottomettono a noi nel tuo nome».<br />Egli disse: «Io vedevo satana cadere dal cielo come la folgore.<br />Ecco, io vi ho dato il potere di camminare sopra i serpenti e gli scorpioni e sopra ogni potenza del nemico; nulla vi potrà danneggiare.<br />Non rallegratevi però perché i demòni si sottomettono a voi; rallegratevi piuttosto che i vostri nomi sono scritti nei cieli».<br />In quello stesso istante Gesù esultò nello Spirito Santo e disse: «Io ti rendo lode, Padre, Signore del cielo e della terra, che hai nascosto queste cose ai dotti e ai sapienti e le hai rivelate ai piccoli. Sì, Padre, perché così a te è piaciuto.<br />Ogni cosa mi è stata affidata dal Padre mio e nessuno sa chi è il Figlio se non il Padre, né chi è il Padre se non il Figlio e colui al quale il Figlio lo voglia rivelare».<br />E volgendosi ai discepoli, in disparte, disse: «Beati gli occhi che vedono ciò che voi vedete.<br />Vi dico che molti profeti e re hanno desiderato vedere ciò che voi vedete, ma non lo videro, e udire ciò che voi udite, ma non l'udirono».</p><hr><h3>S. Francisco de Borja (sacerdote S.J. (1510-1572))</h3><h3>B. Luigi Talamoni (sacerdote e fondatore (1848-1926))</h3><hr>"
		},
		{
			"id": "4",
			"imagen": "domenica",
			"contenido": "<h3>XXVII Domenica del Tempo Ordinario</h3><h3>Libro di Isaia - 5,1-7.</h3><p>Canterò per il mio diletto il mio cantico d'amore per la sua vigna. Il mio diletto possedeva una vigna sopra un fertile colle.<br />Egli l'aveva vangata e sgombrata dai sassi e vi aveva piantato scelte viti; vi aveva costruito in mezzo una torre e scavato anche un tino. Egli aspettò che producesse uva, ma essa fece uva selvatica.<br />Or dunque, abitanti di Gerusalemme e uomini di Giuda, siate voi giudici fra me e la mia vigna.<br />Che cosa dovevo fare ancora alla mia vigna che io non abbia fatto? Perché, mentre attendevo che producesse uva, essa ha fatto uva selvatica?<br />Ora voglio farvi conoscere ciò che sto per fare alla mia vigna: toglierò la sua siepe e si trasformerà in pascolo; demolirò il suo muro di cinta e verrà calpestata.<br />La renderò un deserto, non sarà potata né vangata e vi cresceranno rovi e pruni; alle nubi comanderò di non mandarvi la pioggia.<br />Ebbene, la vigna del Signore degli eserciti è la casa di Israele; gli abitanti di Giuda la sua piantagione preferita. Egli si aspettava giustizia ed ecco spargimento di sangue, attendeva rettitudine ed ecco grida di oppressi.</p><h3>Salmi - 80(79),9.12.13-14.15-16.19-20.</h3><p>Hai divelto una vite dall'Egitto, <br />per trapiantarla hai espulso i popoli.<br />Ha esteso i suoi tralci fino al mare <br />e arrivavano al fiume i suoi germogli.<br />Perché hai abbattuto la sua cinta <br />e ogni viandante ne fa vendemmia?<br />La devasta il cinghiale del bosco <br />e se ne pasce l'animale selvatico.<br />Dio degli eserciti, volgiti, guarda dal cielo <br />e vedi e visita questa vigna,<br />proteggi il ceppo che la tua destra ha piantato, <br />il germoglio che ti sei coltivato.<br />Da te più non ci allontaneremo, <br />ci farai vivere e invocheremo il tuo nome.<br />Rialzaci, Signore, Dio degli eserciti, <br />fa' splendere il tuo volto e noi saremo salvi.</p><h3>Lettera di san Paolo apostolo ai Filippesi - 4,6-9.</h3><p>Fratelli, non angustiatevi per nulla, ma in ogni necessità esponete a Dio le vostre richieste, con preghiere, suppliche e ringraziamenti;<br />e la pace di Dio, che sorpassa ogni intelligenza, custodirà i vostri cuori e i vostri pensieri in Cristo Gesù.<br />In conclusione, fratelli, tutto quello che è vero, nobile, giusto, puro, amabile, onorato, quello che è virtù e merita lode, tutto questo sia oggetto dei vostri pensieri.<br />Ciò che avete imparato, ricevuto, ascoltato e veduto in me, è quello che dovete fare. E il Dio della pace sarà con voi!</p><h3>Dal Vangelo di Gesù Cristo secondo Matteo - 21,33-43.</h3><p>In quel tempo, Gesù disse ai principi dei sacerdoti e agli anziani del popolo: «Ascoltate un'altra parabola: C'era un padrone che piantò una vigna e la circondò con una siepe, vi scavò un frantoio, vi costruì una torre, poi l'affidò a dei vignaioli e se ne andò.<br />Quando fu il tempo dei frutti, mandò i suoi servi da quei vignaioli a ritirare il raccolto.<br />Ma quei vignaioli presero i servi e uno lo bastonarono, l'altro lo uccisero, l'altro lo lapidarono.<br />Di nuovo mandò altri servi più numerosi dei primi, ma quelli si comportarono nello stesso modo.<br />Da ultimo mandò loro il proprio figlio dicendo: Avranno rispetto di mio figlio!<br />Ma quei vignaioli, visto il figlio, dissero tra sé: Costui è l'erede; venite, uccidiamolo, e avremo noi l'eredità.<br />E, presolo, lo cacciarono fuori della vigna e l'uccisero.<br />Quando dunque verrà il padrone della vigna che farà a quei vignaioli? ».<br />Gli rispondono: «Farà morire miseramente quei malvagi e darà la vigna ad altri vignaioli che gli consegneranno i frutti a suo tempo».<br />E Gesù disse loro: «Non avete mai letto nelle Scritture:  La pietra che i costruttori hanno scartata  è diventata testata d'angolo;  dal Signore è stato fatto questo  ed è mirabile agli occhi nostri?<br />Perciò io vi dico: vi sarà tolto il regno di Dio e sarà dato a un popolo che lo farà fruttificare.»</p><hr><h3>S. Francesco d'Assisi (Patrono d'Italia (1182-1226))</h3><h3>B. Franz Xaver Seelos (presbitero C.SS.R. (1819-1867))</h3><hr>"
		},
		{
			"id": "5",
			"imagen": "lunedì",
			"contenido": "<h3>Lunedì della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 1,6-12.</h3><p>Fratelli, mi meraviglio che così in fretta da colui che vi ha chiamati con la grazia di Cristo passiate ad un altro vangelo.<br />In realtà, però, non ce n'è un altro; solo che vi sono alcuni che vi turbano e vogliono sovvertire il vangelo di Cristo.<br />Orbene, se anche noi stessi o un angelo dal cielo vi predicasse un vangelo diverso da quello che vi abbiamo predicato, sia anàtema!<br />L'abbiamo già detto e ora lo ripeto: se qualcuno vi predica un vangelo diverso da quello che avete ricevuto, sia anàtema!<br />Infatti, è forse il favore degli uomini che intendo guadagnarmi, o non piuttosto quello di Dio? Oppure cerco di piacere agli uomini? Se ancora io piacessi agli uomini, non sarei più servitore di Cristo!<br />Vi dichiaro dunque, fratelli, che il vangelo da me annunziato non è modellato sull'uomo;<br />infatti io non l'ho ricevuto né l'ho imparato da uomini, ma per rivelazione di Gesù Cristo.</p><h3>Salmi - 111(110),1-2.7-8.9.10c.</h3><p>Renderò grazie al Signore con tutto il cuore, <br />nel consesso dei giusti e nell'assemblea.<br />Grandi le opere del Signore, <br />le contemplino coloro che le amano.<br />Le opere delle sue mani sono verità e giustizia, <br />stabili sono tutti i suoi comandi,<br />immutabili nei secoli, per sempre, <br />eseguiti con fedeltà e rettitudine.<br />Mandò a liberare il suo popolo, <br />stabilì la sua alleanza per sempre.<br />Santo e terribile il suo nome.<br />Principio della saggezza<br />è il timore del Signore.</p><h3>Dal Vangelo di Gesù Cristo secondo Luca - 10,25-37.</h3><p>In quel tempo, un dottore della legge si alzò per metter alla prova Gesù: «Maestro, che devo fare per ereditare la vita eterna?».<br />Gesù gli disse: «Che cosa sta scritto nella Legge? Che cosa vi leggi?».<br />Costui rispose: «Amerai il Signore Dio tuo con tutto il tuo cuore, con tutta la tua anima, con tutta la tua forza e con tutta la tua mente e il prossimo tuo come te stesso».<br />E Gesù: «Hai risposto bene; fa' questo e vivrai».<br />Ma quegli, volendo giustificarsi, disse a Gesù: «E chi è il mio prossimo?».<br />Gesù riprese: «Un uomo scendeva da Gerusalemme a Gerico e incappò nei briganti che lo spogliarono, lo percossero e poi se ne andarono, lasciandolo mezzo morto.<br />Per caso, un sacerdote scendeva per quella medesima strada e quando lo vide passò oltre dall'altra parte.<br />Anche un levita, giunto in quel luogo, lo vide e passò oltre.<br />Invece un Samaritano, che era in viaggio, passandogli accanto lo vide e n'ebbe compassione.<br />Gli si fece vicino, gli fasciò le ferite, versandovi olio e vino; poi, caricatolo sopra il suo giumento, lo portò a una locanda e si prese cura di lui.<br />Il giorno seguente, estrasse due denari e li diede all'albergatore, dicendo: Abbi cura di lui e ciò che spenderai in più, te lo rifonderò al mio ritorno.<br />Chi di questi tre ti sembra sia stato il prossimo di colui che è incappato nei briganti?».<br />Quegli rispose: «Chi ha avuto compassione di lui». Gesù gli disse: «Va' e anche tu fa' lo stesso».</p><hr><h3>S. Faustina Kowalska (Apostola Div. Misericordia (1905-1938))</h3><h3>B. Bartolo Longo (avvocato, fondatore Santuario di Pompei)</h3><hr>"
		},
		{
			"id": "6",
			"imagen": "martedì",
			"contenido": "<h3>Martedì della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 1,13-24.</h3><p>Fratelli, avete certamente sentito parlare della mia condotta di un tempo nel giudaismo, come io perseguitassi fieramente la Chiesa di Dio e la devastassi,<br />superando nel giudaismo la maggior parte dei miei coetanei e connazionali, accanito com'ero nel sostenere le tradizioni dei padri.<br />Ma quando colui che mi scelse fin dal seno di mia madre e mi chiamò con la sua grazia si compiacque<br />di rivelare a me suo Figlio perché lo annunziassi in mezzo ai pagani, subito, senza consultare nessun uomo,<br />senza andare a Gerusalemme da coloro che erano apostoli prima di me, mi recai in Arabia e poi ritornai a Damasco.<br />In seguito, dopo tre anni andai a Gerusalemme per consultare Cefa, e rimasi presso di lui quindici giorni;<br />degli apostoli non vidi nessun altro, se non Giacomo, il fratello del Signore.<br />In ciò che vi scrivo, io attesto davanti a Dio che non mentisco.<br />Quindi andai nelle regioni della Siria e della Cilicia.<br />Ma ero sconosciuto personalmente alle Chiese della Giudea che sono in Cristo;<br />soltanto avevano sentito dire: \"Colui che una volta ci perseguitava, va ora annunziando la fede che un tempo voleva distruggere\".<br />E glorificavano Dio a causa mia.</p><h3>Salmi - 139(138),1-3.13-14ab.14c-15.</h3><p>Signore, tu mi scruti e mi conosci,<br />tu sai quando seggo e quando mi alzo. <br />Penetri da lontano i miei pensieri,<br />mi scruti quando cammino e quando riposo. <br />Ti sono note tutte le mie vie.<br />Sei tu che hai creato le mie viscere <br />e mi hai tessuto nel seno di mia madre.<br />Ti lodo, perché mi hai fatto come un prodigio;<br />meravigliose sono le tue opere,<br />Tu mi conosci fino in fondo.<br />Non ti erano nascoste le mie ossa <br />quando venivo formato nel segreto, <br />intessuto nelle profondità della terra.</p><h3>Dal Vangelo di Gesù Cristo secondo Luca - 10,38-42.</h3><p>In quel tempo, Gesù entrò in un villaggio e una donna, di nome Marta, lo accolse nella sua casa.<br />Essa aveva una sorella, di nome Maria, la quale, sedutasi ai piedi di Gesù, ascoltava la sua parola;<br />Marta invece era tutta presa dai molti servizi. Pertanto, fattasi avanti, disse: «Signore, non ti curi che mia sorella mi ha lasciata sola a servire? Dille dunque che mi aiuti».<br />Ma Gesù le rispose: «Marta, Marta, tu ti preoccupi e ti agiti per molte cose,<br />ma una sola è la cosa di cui c'è bisogno. Maria si è scelta la parte migliore, che non le sarà tolta».</p><hr><h3>S. Bruno (fondatore dei Certosini (1030-1101))</h3><h3>S. Maria Francesca delle 5 piaghe (Gallo) (virgo (1715-1791))</h3><hr>"
		},
		{
			"id": "7",
			"imagen": "mercoledì",
			"contenido": "<h3>Mercoledì della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 2,1-2.7-14.</h3><p>Fratelli, dopo quattordici anni, andai di nuovo a Gerusalemme in compagnia di Barnaba, portando con me anche Tito:<br />vi andai però in seguito ad una rivelazione. Esposi loro il vangelo che io predico tra i pagani, ma lo esposi privatamente alle persone più ragguardevoli, per non trovarmi nel rischio di correre o di aver corso invano.<br />Anzi, visto che a me era stato affidato il vangelo per i non circoncisi, come a Pietro quello per i circoncisi -<br />poiché colui che aveva agito in Pietro per farne un apostolo dei circoncisi aveva agito anche in me per i pagani -<br />e riconoscendo la grazia a me conferita, Giacomo, Cefa e Giovanni, ritenuti le colonne, diedero a me e a Barnaba la loro destra in segno di comunione, perché noi andassimo verso i pagani ed essi verso i circoncisi.<br />Soltanto ci pregarono di ricordarci dei poveri: ciò che mi sono proprio preoccupato di fare.<br />Ma quando Cefa venne ad Antiochia, mi opposi a lui a viso aperto perché evidentemente aveva torto.<br />Infatti, prima che giungessero alcuni da parte di Giacomo, egli prendeva cibo insieme ai pagani; ma dopo la loro venuta, cominciò a evitarli e a tenersi in disparte, per timore dei circoncisi.<br />E anche gli altri Giudei lo imitarono nella simulazione, al punto che anche Barnaba si lasciò attirare nella loro ipocrisia.<br />Ora quando vidi che non si comportavano rettamente secondo la verità del vangelo, dissi a Cefa in presenza di tutti: « Se tu, che sei Giudeo, vivi come i pagani e non alla maniera dei Giudei, come puoi costringere i pagani a vivere alla maniera dei Giudei? ».</p><h3>Salmi - 117(116),1.2.</h3><p>Lodate il Signore, popoli tutti, <br />voi tutte, nazioni, dategli gloria.<br />Forte è il suo amore per noi <br />e la fedeltà del Signore dura in eterno.</p><h3>Dal Vangelo di Gesù Cristo secondo Luca - 11,1-4.</h3><p>Un giorno Gesù si trovava in un luogo a pregare e quando ebbe finito uno dei discepoli gli disse: «Signore, insegnaci a pregare, come anche Giovanni ha insegnato ai suoi discepoli».<br />Ed egli disse loro: «Quando pregate, dite: Padre, sia santificato il tuo nome, venga il tuo regno;<br />dacci ogni giorno il nostro pane quotidiano,<br />e perdonaci i nostri peccati, perché anche noi perdoniamo ad ogni nostro debitore, e non ci indurre in tentazione».</p><hr><h3>S. Giustina di Padova (vergine e martire († 304))</h3><h3>B. Giuseppe Toniolo (“apostolo della Rerum Novarum”)</h3><hr>"
		},
		{
			"id": "8",
			"imagen": "giovedì",
			"contenido": "<h3>Giovedì della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 3,1-5.</h3><p>O stolti Gàlati, chi mai vi ha ammaliati, proprio voi agli occhi dei quali fu rappresentato al vivo Gesù Cristo crocifisso?<br />Questo solo io vorrei sapere da voi: è per le opere della legge che avete ricevuto lo Spirito o per aver creduto alla predicazione?<br />Siete così privi d'intelligenza che, dopo aver incominciato con lo Spirito, ora volete finire con la carne?<br />Tante esperienze le avete fatte invano? Se almeno fosse invano!<br />Colui che dunque vi concede lo Spirito e opera portenti in mezzo a voi, lo fa grazie alle opere della legge o perché avete creduto alla predicazione?</p><h3>Dal Vangelo di Gesù Cristo secondo Luca - 1,69-70.71-72.73-75.</h3><p>Il Signore ha suscitato per noi una salvezza potente <br />nella casa di Davide, suo servo,<br />come aveva promesso <br />per bocca dei suoi santi profeti d'un tempo.<br />Salvezza dai nostri nemici, <br />e dalle mani di quanti ci odiano.<br />Così egli ha concesso misericordia ai nostri padri <br />e si è ricordato della sua santa alleanza.<br />Egli ha giurato ad Abramo, nostro padre,<br />di concederci, liberati dalle mani dei nemici, <br />di servirlo senza timore, in santità e giustizia<br />al suo cospetto, per tutti i nostri giorni.</p><h3>Dal Vangelo di Gesù Cristo secondo Luca - 11,5-13.</h3><p>In quel tempo, Gesù disse ai suoi discepoli: «Se uno di voi ha un amico e va da lui a mezzanotte a dirgli: Amico, prestami tre pani,<br />perché è giunto da me un amico da un viaggio e non ho nulla da mettergli davanti;<br />e se quegli dall'interno gli risponde: Non m'importunare, la porta è gia chiusa e i miei bambini sono a letto con me, non posso alzarmi per darteli;<br />vi dico che, se anche non si alzerà a darglieli per amicizia, si alzerà a dargliene quanti gliene occorrono almeno per la sua insistenza.<br />Ebbene io vi dico: Chiedete e vi sarà dato, cercate e troverete, bussate e vi sarà aperto.<br />Perché chi chiede ottiene, chi cerca trova, e a chi bussa sarà aperto.<br />Quale padre tra voi, se il figlio gli chiede un pane, gli darà una pietra? O se gli chiede un pesce, gli darà al posto del pesce una serpe?<br />O se gli chiede un uovo, gli darà uno scorpione?<br />Se dunque voi, che siete cattivi, sapete dare cose buone ai vostri figli, quanto più il Padre vostro celeste darà lo Spirito Santo a coloro che glielo chiedono!».</p><hr><h3>S. Ugo da Genova (religioso Ordine di Malta (1148-1233))</h3><h3>S. Reparata di Cesarea di Palestina (martire († s. III))</h3><hr>"
		},
		{
			"id": "9",
			"imagen": "venerdì",
			"contenido": "<h3>Venerdì della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 3,7-14.</h3><p>Fratelli, sappiate che figli di Abramo sono quelli che vengono dalla fede.<br />E la Scrittura, prevedendo che Dio avrebbe giustificato i pagani per la fede, preannunziò ad Abramo questo lieto annunzio: In te saranno benedette tutte le genti.<br />Di conseguenza, quelli che hanno la fede vengono benedetti insieme ad Abramo che credette.<br />Quelli invece che si richiamano alle opere della legge, stanno sotto la maledizione, poiché sta scritto: Maledetto chiunque non rimane fedele a tutte le cose scritte nel libro della legge per praticarle.<br />E che nessuno possa giustificarsi davanti a Dio per la legge risulta dal fatto che il giusto vivrà in virtù della fede.<br />Ora la legge non si basa sulla fede; al contrario dice che chi praticherà queste cose, vivrà per esse.<br />Cristo ci ha riscattati dalla maledizione della legge, diventando lui stesso maledizione per noi, come sta scritto: Maledetto chi pende dal legno,<br />perché in Cristo Gesù la benedizione di Abramo passasse alle genti e noi ricevessimo la promessa dello Spirito mediante la fede.</p><h3>Salmi - 111(110),1-2.3-4.5-6.</h3><p>Renderò grazie al Signore con tutto il cuore, <br />nel consesso dei giusti e nell'assemblea.<br />Grandi le opere del Signore, <br />le contemplino coloro che le amano.<br />Le sue opere sono splendore di bellezza, <br />la sua giustizia dura per sempre.<br />Ha lasciato un ricordo dei suoi prodigi: <br />pietà e tenerezza è il Signore.<br />Egli dà il cibo a chi lo teme, <br />si ricorda sempre della sua alleanza.<br />Mostrò al suo popolo la potenza delle sue opere, <br />gli diede l'eredità delle genti.</p><h3>Dal Vangelo di Gesù Cristo secondo Luca - 11,15-26.</h3><p>In quel tempo, dopo che Gesù ebbe sciaccato un demomio, alcuni dissero: «E' in nome di Beelzebùl, capo dei demòni, che egli scaccia i demòni».<br />Altri poi, per metterlo alla prova, gli domandavano un segno dal cielo.<br />Egli, conoscendo i loro pensieri, disse: «Ogni regno diviso in se stesso va in rovina e una casa cade sull'altra.<br />Ora, se anche satana è diviso in se stesso, come potrà stare in piedi il suo regno? Voi dite che io scaccio i demòni in nome di Beelzebùl.<br />Ma se io scaccio i demòni in nome di Beelzebùl, i vostri discepoli in nome di chi li scacciano? Perciò essi stessi saranno i vostri giudici.<br />Se invece io scaccio i demòni con il dito di Dio, è dunque giunto a voi il regno di Dio.<br />Quando un uomo forte, bene armato, fa la guardia al suo palazzo, tutti i suoi beni stanno al sicuro.<br />Ma se arriva uno più forte di lui e lo vince, gli strappa via l'armatura nella quale confidava e ne distribuisce il bottino.<br />Chi non è con me, è contro di me; e chi non raccoglie con me, disperde.<br />Quando lo spirito immondo esce dall'uomo, si aggira per luoghi aridi in cerca di riposo e, non trovandone, dice: Ritornerò nella mia casa da cui sono uscito.<br />Venuto, la trova spazzata e adorna.<br />Allora va, prende con sé altri sette spiriti peggiori di lui ed essi entrano e vi alloggiano e la condizione finale di quell'uomo diventa peggiore della prima ».</p><hr><h3>S. Giovanni Leonardi (sacerdote e fondatore (1541-1608))</h3><h3>SS. Innocenzo Canura (sac. C.P. e 8 comp. martiri († 1934))</h3><hr>"
		},
		{
			"id": "10",
			"imagen": "sabato",
			"contenido": "<h3>Sabato della XXVII settimana delle ferie del Tempo Ordinario</h3><h3>Lettera di san Paolo apostolo ai Galati - 3,22-29.</h3><p>Fratelli, la Scrittura invece ha rinchiuso ogni cosa sotto il peccato, perché ai credenti la promessa venisse data in virtù della fede in Gesù Cristo.<br />Prima però che venisse la fede, noi eravamo rinchiusi sotto la custodia della legge, in attesa della fede che doveva essere rivelata.<br />Così la legge è per noi come un pedagogo che ci ha condotto a Cristo, perché fossimo giustificati per la fede.<br />Ma appena è giunta la fede, noi non siamo più sotto un pedagogo.<br />Tutti voi infatti siete figli di Dio per la fede in Cristo Gesù,<br />poiché quanti siete stati battezzati in Cristo, vi siete rivestiti di Cristo.<br />Non c'è più giudeo né greco; non c'è più schiavo né libero; non c'è più uomo né donna, poiché tutti voi siete uno in Cristo Gesù.<br />E se appartenete a Cristo, allora siete discendenza di Abramo, eredi secondo la promessa.</p><h3>Salmi - 105(104),2-3.4-5.6-7.</h3><p>Cantate a lui canti di gioia, <br />meditate tutti i suoi prodigi.<br />Gloriatevi del suo santo nome: <br />gioisca il cuore di chi cerca il Signore.<br />Cercate il Signore e la sua potenza, <br />cercate sempre il suo volto.<br />Ricordate le meraviglie che ha compiute, <br />i suoi prodigi e i giudizi della sua bocca;<br />Voi stirpe di Abramo, suo servo, <br />figli di Giacobbe, suo eletto.<br />È lui il Signore, nostro Dio, <br />su tutta la terra i suoi giudizi.</p><h3>Dal Vangelo di Gesù Cristo secondo Luca - 11,27-28.</h3><p>In quel tempo, mentre Gesù stava parlando, una donna alzò la voce di mezzo alla folla e disse: «Beato il ventre che ti ha portato e il seno da cui hai preso il latte!».<br />Ma egli disse: «Beati piuttosto coloro che ascoltano la parola di Dio e la osservano!».</p><hr><h3>S. Daniele Comboni (vescovo e fondatore (1831-1881))</h3><h3>B. Maria Angela Truszkowska (vergine e fond. (1825-1899))</h3><hr>"
		},
		{
			"id": "11",
			"imagen": "domenica",
			"contenido": "<h3>XXVIII Domenica del Tempo Ordinario</h3><h3>Libro di Isaia - 25,6-10a.</h3><p>In quel giorno, il Signore degli eserciti preparerà su questo monte, un banchetto di grasse vivande, per tutti i popoli, un banchetto di vini eccellenti, di cibi succulenti, di vini raffinati.<br />Egli strapperà su questo monte il velo che copriva la faccia di tutti i popoli e la coltre che copriva tutte le genti.<br />Eliminerà la morte per sempre; il Signore Dio asciugherà le lacrime su ogni volto; la condizione disonorevole del suo popolo farà scomparire da tutto il paese, poiché il Signore ha parlato.<br />E si dirà in quel giorno: \"Ecco il nostro Dio; in lui abbiamo sperato perché ci salvasse; questi è il Signore in cui abbiamo sperato; rallegriamoci, esultiamo per la sua salvezza.<br />Poiché la mano del Signore si poserà su questo monte\".</p><h3>Salmi - 23(22),1-3a.3b-4.5.6.</h3><p>Il Signore è il mio pastore: <br />non manco di nulla.<br />Su pascoli erbosi mi fa riposare <br />ad acque tranquille mi conduce.<br />Mi rinfranca, mi guida per il giusto cammino,<br />per amore del suo nome.<br />Se dovessi camminare in una valle oscura, <br />non temerei alcun male, perché tu sei con me. <br />Il tuo bastone e il tuo vincastro <br />mi danno sicurezza.<br />Davanti a me tu prepari una mensa <br />sotto gli occhi dei miei nemici; <br />cospargi di olio il mio capo. <br />Il mio calice trabocca.<br />Felicità e grazia mi saranno compagne <br />tutti i giorni della mia vita, <br />e abiterò nella casa del Signore <br />per lunghissimi anni.</p><h3>Lettera di san Paolo apostolo ai Filippesi - 4,12-14.19-20.</h3><p>Fratelli, ho imparato ad essere povero e ho imparato ad essere ricco; sono iniziato a tutto, in ogni maniera: alla sazietà e alla fame, all'abbondanza e all'indigenza.<br />Tutto posso in colui che mi dà la forza.<br />Avete fatto bene tuttavia a prendere parte alla mia tribolazione.<br />Il mio Dio, a sua volta, colmerà ogni vostro bisogno secondo la sua ricchezza con magnificenza in Cristo Gesù.<br />Al Dio e Padre nostro sia gloria nei secoli dei secoli. Amen.</p><h3>Dal Vangelo di Gesù Cristo secondo Matteo - 22,1-14.</h3><p>In quel tempo, rispondendo Gesù riprese a parlare in parabole ai principi dei sacerdoti e agli anziani del popolo e disse:<br />«Il regno dei cieli è simile a un re che fece un banchetto di nozze per suo figlio.<br />Egli mandò i suoi servi a chiamare gli invitati alle nozze, ma questi non vollero venire.<br />Di nuovo mandò altri servi a dire: Ecco ho preparato il mio pranzo; i miei buoi e i miei animali ingrassati sono gia macellati e tutto è pronto; venite alle nozze.<br />Ma costoro non se ne curarono e andarono chi al proprio campo, chi ai propri affari;<br />altri poi presero i suoi servi, li insultarono e li uccisero.<br />Allora il re si indignò e, mandate le sue truppe, uccise quegli assassini e diede alle fiamme la loro città.<br />Poi disse ai suoi servi: Il banchetto nuziale è pronto, ma gli invitati non ne erano degni;<br />andate ora ai crocicchi delle strade e tutti quelli che troverete, chiamateli alle nozze.<br />Usciti nelle strade, quei servi raccolsero quanti ne trovarono, buoni e cattivi, e la sala si riempì di commensali.<br />Il re entrò per vedere i commensali e, scorto un tale che non indossava l'abito nuziale,<br />gli disse: Amico, come hai potuto entrare qui senz'abito nuziale? Ed egli ammutolì.<br />Allora il re ordinò ai servi: Legatelo mani e piedi e gettatelo fuori nelle tenebre; là sarà pianto e stridore di denti.<br />Perché molti sono chiamati, ma pochi eletti».</p><hr><h3>S. Giovanni XXIII (il «Papa Buono» (1881-1963))</h3><h3>S. Alessandro Sauli (vescovo (1534-1592))</h3><hr>"
		},
		{
			"id": "12",
			"imagen": "lunedì",
			"contenido": "<h3>Lunedì della XXVIII settimana delle ferie del Tempo Ordinario</h3><h3>Lettera di san Paolo apostolo ai Galati - 4,22-24.26-27.31.5,1.</h3><p>Fratelli, sta scritto che Abramo ebbe due figli, uno dalla schiava e uno dalla donna libera.<br />Ma quello dalla schiava è nato secondo la carne; quello dalla donna libera, in virtù della promessa.<br />Ora, tali cose sono dette per allegoria: le due donne infatti rappresentano le due Alleanze; una, quella del monte Sinai, che genera nella schiavitù, rappresentata da Agar<br />Invece la Gerusalemme di lassù è libera ed è la nostra madre.<br />Sta scritto infatti: Rallègrati, sterile, che non partorisci, grida nell'allegria tu che non conosci i dolori del parto, perché molti sono i figli dell'abbandonata, più di quelli della donna che ha marito.<br />Così, fratelli, noi non siamo figli di una schiava, ma di una donna libera.<br />Cristo ci ha liberati perché restassimo liberi; state dunque saldi e non lasciatevi imporre di nuovo il giogo della schiavitù.</p><h3>Salmi - 113(112),1-2.3-4.5a.6-7.</h3><p>Lodate, servi del Signore, <br />lodate il nome del Signore.<br />Sia benedetto il nome del Signore, <br />ora e sempre.<br />Dal sorgere del sole al suo tramonto <br />sia lodato il nome del Signore.<br />Su tutti i popoli eccelso è il Signore, <br />più alta dei cieli è la sua gloria.<br />Chi è pari al Signore nostro Dio che siede nell'alto<br />che si china a guardare nei cieli e sulla terra?<br />Solleva l'indigente dalla polvere, <br />dall'immondizia rialza il povero,</p><h3>Dal Vangelo di Gesù Cristo secondo Luca - 11,29-32.</h3><p>In quel tempo, mentre le folle si accalcavano, Gesù cominciò a dire: «Questa generazione è una generazione malvagia; essa cerca un segno, ma non le sarà dato nessun segno fuorchè il segno di Giona.<br />Poiché come Giona fu un segno per quelli di Nìnive, così anche il Figlio dell'uomo lo sarà per questa generazione.<br />La regina del sud sorgerà nel giudizio insieme con gli uomini di questa generazione e li condannerà; perché essa venne dalle estremità della terra per ascoltare la sapienza di Salomone. Ed ecco, ben più di Salomone c'è qui.<br />Quelli di Nìnive sorgeranno nel giudizio insieme con questa generazione e la condanneranno; perché essi alla predicazione di Giona si convertirono. Ed ecco, ben più di Giona c'è qui».</p><hr><h3>S. Serafino da Montegranaro (O.F.M. Cap. (1540-1604))</h3><h3>B. Maria Teresa Fasce (badessa agostiniana (1881-1947))</h3><hr>"
		},
		{
			"id": "13",
			"imagen": "martedì",
			"contenido": "<h3>Martedì della XXVIII settimana delle ferie del Tempo Ordinario</h3><h3>Lettera di san Paolo apostolo ai Galati - 5,1-6.</h3><p>Fratelli, Cristo ci ha liberati perché restassimo liberi; state dunque saldi e non lasciatevi imporre di nuovo il giogo della schiavitù.<br />Ecco, io Paolo vi dico: se vi fate circoncidere, Cristo non vi gioverà nulla.<br />E dichiaro ancora una volta a chiunque si fa circoncidere che egli è obbligato ad osservare tutta quanta la legge.<br />Non avete più nulla a che fare con Cristo voi che cercate la giustificazione nella legge; siete decaduti dalla grazia.<br />Noi infatti per virtù dello Spirito, attendiamo dalla fede la giustificazione che speriamo.<br />Poiché in Cristo Gesù non è la circoncisione che conta o la non circoncisione, ma la fede che opera per mezzo della carità.</p><h3>Salmi - 119(118),41.43.44.45.47.48.</h3><p>Venga a me, Signore, la tua grazia, <br />la tua salvezza secondo la tua promessa.<br />Non togliere mai dalla mia bocca la parola vera, <br />perché confido nei tuoi giudizi.<br />Custodirò la tua legge per sempre, <br />nei secoli, in eterno.<br />Sarò sicuro nel mio cammino, <br />perché ho ricercato i tuoi voleri.<br />Gioirò per i tuoi comandi <br />che ho amati.<br />Alzerò le mani ai tuoi precetti che amo, <br />mediterò le tue leggi.</p><h3>Dal Vangelo di Gesù Cristo secondo Luca - 11,37-41.</h3><p>In quel tempo, dopo che Gesù ebbe finito di parlare, un fariseo lo invitò a pranzo. Egli entrò e si mise a tavola.<br />Il fariseo si meravigliò che non avesse fatto le abluzioni prima del pranzo.<br />Allora il Signore gli disse: «Voi farisei purificate l'esterno della coppa e del piatto, ma il vostro interno è pieno di rapina e di iniquità.<br />Stolti! Colui che ha fatto l'esterno non ha forse fatto anche l'interno?<br />Piuttosto date in elemosina quel che c'è dentro, ed ecco, per voi tutto sarà mondo».</p><hr><h3>S. Romolo di Genova (vescovo - Patrono di Sanremo -)</h3><h3>BB. 522 Martiri spagnoli († 1936-1939) ()</h3><hr>"
		},
		{
			"id": "14",
			"imagen": "mercoledì",
			"contenido": "<h3>Mercoledì della XXVIII settimana delle ferie del Tempo Ordinario</h3><h3>Lettera di san Paolo apostolo ai Galati - 5,18-25.</h3><p>Fratelli, se vi lasciate guidare dallo Spirito, non siete più sotto la legge.<br />Del resto le opere della carne sono ben note: fornicazione, impurità, libertinaggio,<br />idolatria, stregonerie, inimicizie, discordia, gelosia, dissensi, divisioni, fazioni,<br />invidie, ubriachezze, orge e cose del genere; circa queste cose vi preavviso, come già ho detto, che chi le compie non erediterà il regno di Dio.<br />Il frutto dello Spirito invece è amore, gioia, pace, pazienza, benevolenza, bontà, fedeltà, mitezza, dominio di sé;<br />contro queste cose non c'è legge.<br />Ora quelli che sono di Cristo Gesù hanno crocifisso la loro carne con le sue passioni e i suoi desideri.<br />Se pertanto viviamo dello Spirito, camminiamo anche secondo lo Spirito.</p><h3>Salmi - 1,1-2.3.4.6.</h3><p>Beato l'uomo che non segue il consiglio degli empi, <br />non indugia nella via dei peccatori <br />e non siede in compagnia degli stolti;<br />ma si compiace della legge del Signore, <br />la sua legge medita giorno e notte.<br />Sarà come albero piantato lungo corsi d'acqua, <br />che darà frutto a suo tempo <br />e le sue foglie non cadranno mai; <br />riusciranno tutte le sue opere.<br />Non così, non così gli empi: <br />ma come pula che il vento disperde.<br />Il Signore veglia sul cammino dei giusti, <br />ma la via degli empi andrà in rovina.</p><h3>Dal Vangelo di Gesù Cristo secondo Luca - 11,42-46.</h3><p>In quel tempo, Gesù disse: «Guai a voi, farisei, che pagate la decima della menta, della ruta e di ogni erbaggio, e poi trasgredite la giustizia e l'amore di Dio. Queste cose bisognava curare senza trascurare le altre.<br />Guai a voi, farisei, che avete cari i primi posti nelle sinagoghe e i saluti sulle piazze.<br />Guai a voi perché siete come quei sepolcri che non si vedono e la gente vi passa sopra senza saperlo».<br />Uno dei dottori della legge intervenne: «Maestro, dicendo questo, offendi anche noi».<br />Egli rispose: «Guai anche a voi, dottori della legge, che caricate gli uomini di pesi insopportabili, e quei pesi voi non li toccate nemmeno con un dito!».</p><hr><h3>S. Callisto I (Papa (16°) dal 217 al 222 - martire)</h3><h3>B. Marie Poussepin (terziaria domenicana e fond. (1653-1744))</h3><hr>"
		},
		{
			"id": "15",
			"imagen": "giovedì",
			"contenido": "<h3>Giovedì della XXVIII settimana delle ferie del Tempo Ordinario</h3><h3>Lettera di san Paolo apostolo agli Efesini - 1,1-10.</h3><p>Paolo, apostolo di Gesù Cristo per volontà di Dio, ai santi che sono in Efeso, credenti in Cristo Gesù:<br />grazia a voi e pace da Dio, Padre nostro, e dal Signore Gesù Cristo.<br />Benedetto sia Dio, Padre del Signore nostro Gesù Cristo, che ci ha benedetti con ogni benedizione spirituale nei cieli, in Cristo.<br />In lui ci ha scelti prima della creazione del mondo, per essere santi e immacolati al suo cospetto nella carità,<br />predestinandoci a essere suoi figli adottivi per opera di Gesù Cristo,<br />secondo il beneplacito della sua volontà. E questo a lode e gloria della sua grazia, che ci ha dato nel suo Figlio diletto;<br />nel quale abbiamo la redenzione mediante il suo sangue, la remissione dei peccati secondo la ricchezza della sua grazia.<br />Egli l'ha abbondantemente riversata su di noi con ogni sapienza e intelligenza,<br />poiché egli ci ha fatto conoscere il mistero della sua volontà, secondo quanto nella sua benevolenza aveva in lui prestabilito<br />per realizzarlo nella pienezza dei tempi: il disegno cioè di ricapitolare in Cristo tutte le cose, quelle del cielo come quelle della terra.</p><h3>Salmi - 98(97),1.2-3ab.3cd-4.5-6.</h3><p>Cantate al Signore un canto nuovo, <br />perché ha compiuto prodigi. <br />Gli ha dato vittoria la sua destra <br />e il suo braccio santo.<br />Il Signore ha manifestato la sua salvezza, <br />agli occhi dei popoli ha rivelato la sua giustizia.<br />Egli si è ricordato del suo amore,<br />della sua fedeltà alla casa di Israele.<br />Tutti i confini della terra hanno veduto<br />la salvezza del nostro Dio.<br />Acclami al Signore tutta la terra, <br />gridate, esultate con canti di gioia.<br />Cantate inni al Signore con l'arpa, <br />con l'arpa e con suono melodioso;<br />con la tromba e al suono del corno <br />acclamate davanti al re, il Signore.</p><h3>Dal Vangelo di Gesù Cristo secondo Luca - 11,47-54.</h3><p>In quel tempo, il Signore disse: «Guai a voi, che costruite i sepolcri dei profeti, e i vostri padri li hanno uccisi.<br />Così voi date testimonianza e approvazione alle opere dei vostri padri: essi li uccisero e voi costruite loro i sepolcri.<br />Per questo la sapienza di Dio ha detto: \"Manderò a loro profeti e apostoli ed essi li uccideranno e perseguiteranno;<br />perché sia chiesto conto a questa generazione del sangue di tutti i profeti, versato fin dall'inizio del mondo,<br />dal sangue di Abele fino al sangue di Zaccaria, che fu ucciso tra l'altare e il santuario\". Sì, vi dico, ne sarà chiesto conto a questa generazione.<br />Guai a voi, dottori della legge, che avete tolto la chiave della scienza. Voi non siete entrati, e a quelli che volevano entrare l'avete impedito».<br />Quando fu uscito di là, gli scribi e i farisei cominciarono a trattarlo ostilmente e a farlo parlare su molti argomenti,<br />tendendogli insidie, per sorprenderlo in qualche parola uscita dalla sua stessa bocca.</p><hr><h3>S. Teresa d'Avila (vergine e Dr. della Chiesa (1515-1582))</h3><h3>S. Maddalena da Nagasaki (O.A.R. e martire (1611-1634))</h3><hr>"
		},
		{
			"id": "16",
			"imagen": "venerdì",
			"contenido": "<h3>Venerdì della XXVIII settimana delle ferie del Tempo Ordinario</h3><h3>Lettera di san Paolo apostolo agli Efesini - 1,11-14.</h3><p>Fratelli, in Cristo siamo stati fatti anche eredi, essendo stati predestinati secondo il piano di colui che tutto opera efficacemente conforme alla sua volontà,<br />perché noi fossimo a lode della sua gloria, noi, che per primi abbiamo sperato in Cristo.<br />In lui anche voi, dopo aver ascoltato la parola della verità, il vangelo della vostra salvezza e avere in esso creduto, avete ricevuto il suggello dello Spirito Santo che era stato promesso,<br />il quale è caparra della nostra eredità, in attesa della completa redenzione di coloro che Dio si è acquistato, a lode della sua gloria.</p><h3>Salmi - 33(32),1-2.4-5.12-13.</h3><p>Esultate, giusti, nel Signore; <br />ai retti si addice la lode.<br />Lodate il Signore con la cetra, <br />con l'arpa a dieci corde a lui cantate.<br />Retta è la parola del Signore <br />e fedele ogni sua opera.<br />Egli ama il diritto e la giustizia, <br />della sua grazia è piena la terra.<br />Beata la nazione il cui Dio è il Signore, <br />il popolo che si è scelto come erede.<br />Il Signore guarda dal cielo, <br />egli vede tutti gli uomini.</p><h3>Dal Vangelo di Gesù Cristo secondo Luca - 12,1-7.</h3><p>In quel tempo, radunatesi migliaia di persone a tal punto che si calpestavano a vicenda, Gesù cominciò a dire anzitutto ai discepoli: «Guardatevi dal lievito dei farisei, che è l'ipocrisia.<br />Non c'è nulla di nascosto che non sarà svelato, né di segreto che non sarà conosciuto.<br />Pertanto ciò che avrete detto nelle tenebre, sarà udito in piena luce; e ciò che avrete detto all'orecchio nelle stanze più interne, sarà annunziato sui tetti.<br />A voi miei amici, dico: Non temete coloro che uccidono il corpo e dopo non possono far più nulla.<br />Vi mostrerò invece chi dovete temere: temete Colui che, dopo aver ucciso, ha il potere di gettare nella Geenna. Sì, ve lo dico, temete Costui.<br />Cinque passeri non si vendono forse per due soldi? Eppure nemmeno uno di essi è dimenticato davanti a Dio.<br />Anche i capelli del vostro capo sono tutti contati. Non temete, voi valete più di molti passeri».</p><hr><h3>S. Marguerite-Marie Alacoque (vergine (1647-1690))</h3><h3>S. Gerardo Maiella (religioso redentorista (1726-1755))</h3><hr>"
		},
		{
			"id": "17",
			"imagen": "sabato",
			"contenido": "<h3>Sabato della XXVIII settimana delle ferie del Tempo Ordinario</h3><h3>Lettera di san Paolo apostolo agli Efesini - 1,15-23.</h3><p>Fratelli, avendo avuto notizia della vostra fede nel Signore Gesù e dell'amore che avete verso tutti i santi,<br />non cesso di render grazie per voi, ricordandovi nelle mie preghiere,<br />perché il Dio del Signore nostro Gesù Cristo, il Padre della gloria, vi dia uno spirito di sapienza e di rivelazione per una più profonda conoscenza di lui.<br />Possa egli davvero illuminare gli occhi della vostra mente per farvi comprendere a quale speranza vi ha chiamati, quale tesoro di gloria racchiude la sua eredità fra i santi<br />e qual è la straordinaria grandezza della sua potenza verso di noi credenti secondo l'efficacia della sua forza<br />che egli manifestò in Cristo, quando lo risuscitò dai morti e lo fece sedere alla sua destra nei cieli,<br />al di sopra di ogni principato e autorità, di ogni potenza e dominazione e di ogni altro nome che si possa nominare non solo nel secolo presente ma anche in quello futuro.<br />Tutto infatti ha sottomesso ai suoi piedi e lo ha costituito su tutte le cose a capo della Chiesa,<br />la quale è il suo corpo, la pienezza di colui che si realizza interamente in tutte le cose.</p><h3>Salmi - 8,2-3a.4-5.6-7.</h3><p>O Signore, nostro Dio, <br />quanto è grande il tuo nome su tutta la terra: <br />sopra i cieli si innalza la tua magnificenza.<br />Con la bocca dei bimbi e dei lattanti <br />hai proclamato la tua lode.<br />Se guardo il tuo cielo, opera delle tue dita, <br />la luna e le stelle che tu hai fissate,<br />Che cosa è l'uomo perché te ne ricordi <br />e il figlio dell'uomo perché te ne curi?<br />Eppure l'hai fatto poco meno degli angeli, <br />di gloria e di onore lo hai coronato:<br />gli hai dato potere sulle opere delle tue mani, <br />tutto hai posto sotto i suoi piedi.</p><h3>Dal Vangelo di Gesù Cristo secondo Luca - 12,8-12.</h3><p>In quel tempo, Gesu disse ai suoi discepoli: \"Chiunque mi riconoscerà davanti agli uomini, anche il Figlio dell'uomo lo riconoscerà davanti agli angeli di Dio;<br />ma chi mi rinnegherà davanti agli uomini sarà rinnegato davanti agli angeli di Dio.<br />Chiunque parlerà contro il Figlio dell'uomo gli sarà perdonato, ma chi bestemmierà lo Spirito Santo non gli sarà perdonato.<br />Quando vi condurranno davanti alle sinagoghe, ai magistrati e alle autorità, non preoccupatevi come discolparvi o che cosa dire;<br />perché lo Spirito Santo vi insegnerà in quel momento ciò che bisogna dire\".</p><hr><h3>S. Ignazio di Antiochia (vescovo e martire (memoria))</h3><h3>B. Contardo Ferrini (modello del laicato (1859-1902))</h3><hr>"
		},
		{
			"id": "18",
			"imagen": "domenica",
			"contenido": "<h3>XXIX Domenica del Tempo Ordinario</h3><h3>Libro di Isaia - 45,1.4-6.</h3><p>Dice il Signore del suo eletto, di Ciro: «Io l'ho preso per la destra, per abbattere davanti a lui le nazioni, per sciogliere le cinture ai fianchi dei re, per aprire davanti a lui i battenti delle porte e nessun portone rimarrà chiuso.<br />Per amore di Giacobbe mio servo e di Israele mio eletto io ti ho chiamato per nome, ti ho dato un titolo sebbene tu non mi conosca.<br />Io sono il Signore e non v'è alcun altro; fuori di me non c'è dio; ti renderò spedito nell'agire, anche se tu non mi conosci,<br />perché sappiano dall'oriente fino all'occidente che non esiste dio fuori di me. Io sono il Signore e non v'è alcun altro».</p><h3>Salmi - 96(95),1.3.4-5.7-8.9b-10.</h3><p>Cantate al Signore un canto nuovo, <br />cantate al Signore da tutta la terra.<br />In mezzo ai popoli raccontate la sua gloria, <br />a tutte le nazioni dite i suoi prodigi.<br />Grande è il Signore e degno di ogni lode, <br />terribile sopra tutti gli dei.<br />Tutti gli dei delle nazioni sono un nulla, <br />ma il Signore ha fatto i cieli.<br />Date al Signore, o famiglie dei popoli, <br />date al Signore gloria e potenza,<br />date al Signore la gloria del suo nome. <br />Portate offerte ed entrate nei suoi atri.<br />Tremi davanti a lui tutta la terra.<br />Dite tra i popoli: \"Il Signore regna!\". <br />Sorregge il mondo, perché non vacilli; <br />giudica le nazioni con rettitudine.</p><h3>Prima lettera di san Paolo apostolo ai Tessalonicesi - 1,1-5b.</h3><p>Paolo, Silvano e Timòteo alla Chiesa dei Tessalonicesi che è in Dio Padre e nel Signore Gesù Cristo: grazia a voi e pace!<br />Ringraziamo sempre Dio per tutti voi, ricordandovi nelle nostre preghiere, continuamente<br />memori davanti a Dio e Padre nostro del vostro impegno nella fede, della vostra operosità nella carità e della vostra costante speranza nel Signore nostro Gesù Cristo.<br />Noi ben sappiamo, fratelli amati da Dio, che siete stati eletti da lui.<br />Il nostro vangelo, infatti, non si è diffuso fra voi soltanto per mezzo della parola, ma anche con potenza e con Spirito Santo e con profonda convinzione.</p><h3>Dal Vangelo di Gesù Cristo secondo Matteo - 22,15-21.</h3><p>In quel tempo, i farisei, avendo udito che Gesù aveva ridotto al silenzio i sadducei, ritiratisi, tennero consiglio per vedere di coglierlo in fallo nei suoi discorsi.<br />Mandarono dunque a lui i propri discepoli, con gli erodiani, a dirgli: «Maestro, sappiamo che sei veritiero e insegni la via di Dio secondo verità e non hai soggezione di nessuno perché non guardi in faccia ad alcuno.<br />Dicci dunque il tuo parere: E' lecito o no pagare il tributo a Cesare?».<br />Ma Gesù, conoscendo la loro malizia, rispose: «Ipocriti, perché mi tentate?<br />Mostratemi la moneta del tributo». Ed essi gli presentarono un denaro.<br />Egli domandò loro: «Di chi è questa immagine e l'iscrizione?».<br />Gli risposero: «Di Cesare». Allora disse loro: «Rendete dunque a Cesare quello che è di Cesare e a Dio quello che è di Dio».</p><hr><h3>S. Luca ( l'evangelista della Madonna (Festa))</h3><h3>BB. Daudi Okelo e Jildo Irwa (catechisti e martiri († 1918))</h3><hr>"
		},
		{
			"id": "19",
			"imagen": "lunedì",
			"contenido": "<h3>Lunedì della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 2,1-10.</h3><p>Fratelli, voi eravate morti per le vostre colpe e i vostri peccati,<br />nei quali un tempo viveste alla maniera di questo mondo, seguendo il principe delle potenze dell'aria, quello spirito che ora opera negli uomini ribelli.<br />Nel numero di quei ribelli, del resto, siamo vissuti anche tutti noi, un tempo, con i desideri della nostra carne, seguendo le voglie della carne e i desideri cattivi; ed eravamo per natura meritevoli d'ira, come gli altri.<br />Ma Dio, ricco di misericordia, per il grande amore con il quale ci ha amati,<br />da morti che eravamo per i peccati, ci ha fatti rivivere con Cristo: per grazia infatti siete stati salvati.<br />Con lui ci ha anche risuscitati e ci ha fatti sedere nei cieli, in Cristo Gesù,<br />per mostrare nei secoli futuri la straordinaria ricchezza della sua grazia mediante la sua bontà verso di noi in Cristo Gesù.<br />Per questa grazia infatti siete salvi mediante la fede; e ciò non viene da voi, ma è dono di Dio;<br />né viene dalle opere, perché nessuno possa vantarsene.<br />Siamo infatti opera sua, creati in Cristo Gesù per le opere buone che Dio ha predisposto perché noi le praticassimo.</p><h3>Salmi - 100(99),2.3.4.5.</h3><p>Acclamate al Signore, voi tutti della terra, <br />servite il Signore nella gioia, <br />presentatevi a lui con esultanza.<br />Riconoscete che il Signore è Dio; <br />egli ci ha fatti e noi siamo suoi, <br />suo popolo e gregge del suo pascolo.<br />Varcate le sue porte con inni di grazie, <br />i suoi atri con canti di lode, <br />lodatelo, benedite il suo nome.<br />Buono è il Signore, <br />eterna la sua misericordia, <br />la sua fedeltà per ogni generazione.</p><h3>Dal Vangelo di Gesù Cristo secondo Luca - 12,13-21.</h3><p>In quel tempo, uno della folla disse a Gesù: «Maestro, di' a mio fratello che divida con me l'eredità».<br />Ma egli rispose: «O uomo, chi mi ha costituito giudice o mediatore sopra di voi?».<br />E disse loro: «Guardatevi e tenetevi lontano da ogni cupidigia, perché anche se uno è nell'abbondanza la sua vita non dipende dai suoi beni».<br />Disse poi una parabola: «La campagna di un uomo ricco aveva dato un buon raccolto.<br />Egli ragionava tra sé: Che farò, poiché non ho dove riporre i miei raccolti?<br />E disse: Farò così: demolirò i miei magazzini e ne costruirò di più grandi e vi raccoglierò tutto il grano e i miei beni.<br />Poi dirò a me stesso: Anima mia, hai a disposizione molti beni, per molti anni; riposati, mangia, bevi e datti alla gioia.<br />Ma Dio gli disse: Stolto, questa notte stessa ti sarà richiesta la tua vita. E quello che hai preparato di chi sarà?<br />Così è di chi accumula tesori per sé, e non arricchisce davanti a Dio».</p><hr><h3>S. Paolo della Croce (“Padre dei Passionisti” (1694-1775))</h3><h3>B. Jerzy (Sergio) Popiełuszko (sac. e martire (1947-1984))</h3><hr>"
		},
		{
			"id": "20",
			"imagen": "martedì",
			"contenido": "<h3>Martedì della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 2,12-22.</h3><p>fratelli, ricordatevi che in quel tempo eravate senza Cristo, esclusi dalla cittadinanza d'Israele, estranei ai patti della promessa, senza speranza e senza Dio in questo mondo.<br />Ora invece, in Cristo Gesù, voi che un tempo eravate i lontani siete diventati i vicini grazie al sangue di Cristo.<br />Egli infatti è la nostra pace, colui che ha fatto dei due un popolo solo, abbattendo il muro di separazione che era frammezzo, cioè l'inimicizia,<br />annullando, per mezzo della sua carne, la legge fatta di prescrizioni e di decreti, per creare in se stesso, dei due, un solo uomo nuovo, facendo la pace,<br />e per riconciliare tutti e due con Dio in un solo corpo, per mezzo della croce, distruggendo in se stesso l'inimicizia.<br />Egli è venuto perciò ad annunziare pace a voi che eravate lontani e pace a coloro che erano vicini.<br />Per mezzo di lui possiamo presentarci, gli uni e gli altri, al Padre in un solo Spirito.<br />Così dunque voi non siete più stranieri né ospiti, ma siete concittadini dei santi e familiari di Dio,<br />edificati sopra il fondamento degli apostoli e dei profeti, e avendo come pietra angolare lo stesso Cristo Gesù.<br />In lui ogni costruzione cresce ben ordinata per essere tempio santo nel Signore;<br />in lui anche voi insieme con gli altri venite edificati per diventare dimora di Dio per mezzo dello Spirito.</p><h3>Salmi - 85(84),9ab-10.11-12.13-14.</h3><p>Ascolterò che cosa dice Dio, il Signore:<br />egli annunzia la pace per il suo popolo, per i suoi fedeli.<br />La sua salvezza è vicina a chi lo teme <br />e la sua gloria abiterà la nostra terra.<br />Misericordia e verità s'incontreranno, <br />giustizia e pace si baceranno.<br />La verità germoglierà dalla terra <br />e la giustizia si affaccerà dal cielo.<br />Quando il Signore elargirà il suo bene, <br />la nostra terra darà il suo frutto.<br />Davanti a lui camminerà la giustizia <br />e sulla via dei suoi passi la salvezza.</p><h3>Dal Vangelo di Gesù Cristo secondo Luca - 12,35-38.</h3><p>In quel tempo, Gesù disse ai suoi discepoli:<br />«Siate pronti, con la cintura ai fianchi e le lucerne accese;<br />siate simili a coloro che aspettano il padrone quando torna dalle nozze, per aprirgli subito, appena arriva e bussa.<br />Beati quei servi che il padrone al suo ritorno troverà ancora svegli; in verità vi dico, si cingerà le sue vesti, li farà mettere a tavola e passerà a servirli.<br />E se, giungendo nel mezzo della notte o prima dell'alba, li troverà così, beati loro!».</p><hr><h3>S. Maria Bertilla Boscardin (vergine (1888-1922))</h3><h3>B. Jakob (Franz Alexander) Kern (sac. O. Praem.(1897-1924))</h3><hr>"
		},
		{
			"id": "21",
			"imagen": "mercoledì",
			"contenido": "<h3>Mercoledì della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 3,2-12.</h3><p>Fratelli, penso che abbiate sentito parlare del ministero della grazia di Dio, a me affidato a vostro beneficio:<br />come per rivelazione mi è stato fatto conoscere il mistero di cui sopra vi ho scritto brevemente.<br />Dalla lettura di ciò che ho scritto potete ben capire la mia comprensione del mistero di Cristo.<br />Questo mistero non è stato manifestato agli uomini delle precedenti generazioni come al presente è stato rivelato ai suoi santi apostoli e profeti per mezzo dello Spirito:<br />che i Gentili cioè sono chiamati, in Cristo Gesù, a partecipare alla stessa eredità, a formare lo stesso corpo, e ad essere partecipi della promessa per mezzo del vangelo.<br />del quale sono divenuto ministro per il dono della grazia di Dio a me concessa in virtù dell'efficacia della sua potenza.<br />A me, che sono l'infimo fra tutti i santi, è stata concessa questa grazia di annunziare ai Gentili le imperscrutabili ricchezze di Cristo,<br />e di far risplendere agli occhi di tutti qual è l'adempimento del mistero nascosto da secoli nella mente di Dio, creatore dell'universo,<br />perché sia manifestata ora nel cielo, per mezzo della Chiesa, ai Principati e alle Potestà la multiforme sapienza di Dio,<br />secondo il disegno eterno che ha attuato in Cristo Gesù nostro Signore,<br />il quale ci dà il coraggio di avvicinarci in piena fiducia a Dio per la fede in lui.</p><h3>Libro di Isaia - 12,2-3.4bcd.5-6.</h3><p>Ecco, Dio è la mia salvezza; <br />io confiderò, non avrò mai timore, <br />perché mia forza e mio canto è il Signore; <br />egli è stato la mia salvezza.<br />Attingerete acqua con gioia <br />alle sorgenti della salvezza.<br />\"Lodate il Signore, invocate il suo nome;<br />manifestate tra i popoli le sue meraviglie,<br />proclamate che il suo nome è sublime.<br />Cantate inni al Signore, perché ha fatto opere grandi, <br />ciò sia noto in tutta la terra.<br />Gridate giulivi ed esultate, abitanti di Sion, <br />perché grande in mezzo a voi è il Santo di Israele\".</p><h3>Dal Vangelo di Gesù Cristo secondo Luca - 12,39-48.</h3><p>In quel tempo, Gesù disse ai suoi discepoli:<br />«Sappiate bene questo: se il padrone di casa sapesse a che ora viene il ladro, non si lascerebbe scassinare la casa.<br />Anche voi tenetevi pronti, perché il Figlio dell'uomo verrà nell'ora che non pensate».<br />Allora Pietro disse: «Signore, questa parabola la dici per noi o anche per tutti?».<br />Il Signore rispose: «Qual è dunque l'amministratore fedele e saggio, che il Signore porrà a capo della sua servitù, per distribuire a tempo debito la razione di cibo?<br />Beato quel servo che il padrone, arrivando, troverà al suo lavoro.<br />In verità vi dico, lo metterà a capo di tutti i suoi averi.<br />Ma se quel servo dicesse in cuor suo: Il padrone tarda a venire, e cominciasse a percuotere i servi e le serve, a mangiare, a bere e a ubriacarsi,<br />il padrone di quel servo arriverà nel giorno in cui meno se l'aspetta e in un'ora che non sa, e lo punirà con rigore assegnandogli il posto fra gli infedeli.<br />Il servo che, conoscendo la volontà del padrone, non avrà disposto o agito secondo la sua volontà, riceverà molte percosse;<br />quello invece che, non conoscendola, avrà fatto cose meritevoli di percosse, ne riceverà poche. A chiunque fu dato molto, molto sarà chiesto; a chi fu affidato molto, sarà richiesto molto di più».</p><hr><h3>S. Gaspare del Bufalo (sacerdote e fondatore (1786-1837))</h3><h3>B. Pino Puglisi (sac. a Palermo e martire (1937-1993))</h3><hr>"
		},
		{
			"id": "22",
			"imagen": "giovedì",
			"contenido": "<h3>Giovedì della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 3,14-21.</h3><p>Fratelli, io piego le ginocchia davanti al Padre,<br />dal quale ogni paternità nei cieli e sulla terra prende nome,<br />perché vi conceda, secondo la ricchezza della sua gloria, di essere potentemente rafforzati dal suo Spirito nell'uomo interiore.<br />Che il Cristo abiti per la fede nei vostri cuori e così, radicati e fondati nella carità,<br />siate in grado di comprendere con tutti i santi quale sia l'ampiezza, la lunghezza, l'altezza e la profondità,<br />e conoscere l'amore di Cristo che sorpassa ogni conoscenza, perché siate ricolmi di tutta la pienezza di Dio.<br />A colui che in tutto ha potere di fare molto più di quanto possiamo domandare o pensare, secondo la potenza che già opera in noi,<br />a lui la gloria nella Chiesa e in Cristo Gesù per tutte le generazioni, nei secoli dei secoli! <br />Amen.</p><h3>Salmi - 33(32),1-2.4-5.11-12.18-19.</h3><p>Esultate, giusti, nel Signore; <br />ai retti si addice la lode.<br />Lodate il Signore con la cetra, <br />con l'arpa a dieci corde a lui cantate.<br />Retta è la parola del Signore <br />e fedele ogni sua opera.<br />Egli ama il diritto e la giustizia, <br />della sua grazia è piena la terra.<br />Il piano del Signore sussiste per sempre, <br />i pensieri del suo cuore per tutte le generazioni.<br />Beata la nazione il cui Dio è il Signore, <br />il popolo che si è scelto come erede.<br />Ecco, l'occhio del Signore veglia su chi lo teme, <br />su chi spera nella sua grazia,<br />per liberarlo dalla morte <br />e nutrirlo in tempo di fame.</p><h3>Dal Vangelo di Gesù Cristo secondo Luca - 12,49-53.</h3><p>In quel tempo, Gesù disse ai suoi discepoli: «Sono venuto a portare il fuoco sulla terra; e come vorrei che fosse gia acceso!<br />C'è un battesimo che devo ricevere; e come sono angosciato, finché non sia compiuto!<br />Pensate che io sia venuto a portare la pace sulla terra? No, vi dico, ma la divisione.<br />D'ora innanzi in una casa di cinque persone<br />si divideranno tre contro due e due contro tre; padre contro figlio e figlio contro padre, madre contro figlia e figlia contro madre, suocera contro nuora e nuora contro suocera».</p><hr><h3>S. Giovanni Paolo II (“Il Gigante di Dio” (1920-2005))</h3><h3>S. Donato di Fiesole (vescovo († ca. 875))</h3><hr>"
		},
		{
			"id": "23",
			"imagen": "venerdì",
			"contenido": "<h3>Venerdì della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 4,1-6.</h3><p>Fratelli, vi esorto io, il prigioniero nel Signore, a comportarvi in maniera degna della vocazione che avete ricevuto,<br />con ogni umiltà, mansuetudine e pazienza, sopportandovi a vicenda con amore,<br />cercando di conservare l'unità dello spirito per mezzo del vincolo della pace.<br />Un solo corpo, un solo spirito, come una sola è la speranza alla quale siete stati chiamati, quella della vostra vocazione;<br />un solo Signore, una sola fede, un solo battesimo.<br />Un solo Dio Padre di tutti, che è al di sopra di tutti, agisce per mezzo di tutti ed è presente in tutti.</p><h3>Salmi - 24(23),1-2.3-4ab.5-6.</h3><p>Del Signore è la terra e quanto contiene, <br />l'universo e i suoi abitanti.<br />È lui che l'ha fondata sui mari, <br />e sui fiumi l'ha stabilita.<br />Chi salirà il monte del Signore, <br />chi starà nel suo luogo santo?<br />Chi ha mani innocenti e cuore puro,<br />chi non pronunzia menzogna.<br />Otterrà benedizione dal Signore, <br />giustizia da Dio sua salvezza.<br />Ecco la generazione che lo cerca, <br />che cerca il tuo volto, Dio di Giacobbe.</p><h3>Dal Vangelo di Gesù Cristo secondo Luca - 12,54-59.</h3><p>In quel tempo, Gesù diceva alle folle: <br />«Quando vedete una nuvola salire da ponente, subito dite: Viene la pioggia, e così accade.<br />E quando soffia lo scirocco, dite: Ci sarà caldo, e così accade.<br />Ipocriti! Sapete giudicare l'aspetto della terra e del cielo, come mai questo tempo non sapete giudicarlo?<br />E perché non giudicate da voi stessi ciò che è giusto?<br />Quando vai con il tuo avversario davanti al magistrato, lungo la strada procura di accordarti con lui, perché non ti trascini davanti al giudice e il giudice ti consegni all'esecutore e questi ti getti in prigione.<br />Ti assicuro, non ne uscirai finché non avrai pagato fino all'ultimo spicciolo».</p><hr><h3>S. Giovanni da Capestrano (sacerdote (1386-1456))</h3><h3>B. Giovanni Bono di Mantova (eremita e fondatore (1168-1249))</h3><hr>"
		},
		{
			"id": "24",
			"imagen": "sabato",
			"contenido": "<h3>Sabato della XXIX settimana delle ferie del Tempo Ordinario</h3><h3>Lettera di san Paolo apostolo agli Efesini - 4,7-16.</h3><p>Fratelli, a ciascuno di noi è stata data la grazia secondo la misura del dono di Cristo.<br />Per questo sta scritto: Ascendendo in cielo ha portato con sé prigionieri, ha distribuito doni agli uomini.<br />Ma che significa la parola \"ascese\", se non che prima era disceso quaggiù sulla terra?<br />Colui che discese è lo stesso che anche ascese al di sopra di tutti i cieli, per riempire tutte le cose.<br />È lui che ha stabilito alcuni come apostoli, altri come profeti, altri come evangelisti, altri come pastori e maestri,<br />per rendere idonei i fratelli a compiere il ministero, al fine di edificare il corpo di Cristo,<br />finché arriviamo tutti all'unità della fede e della conoscenza del Figlio di Dio, allo stato di uomo perfetto, nella misura che conviene alla piena maturità di Cristo.<br />Questo affinché non siamo più come fanciulli sballottati dalle onde e portati qua e là da qualsiasi vento di dottrina, secondo l'inganno degli uomini, con quella loro astuzia che tende a trarre nell'errore.<br />Al contrario, vivendo secondo la verità nella carità, cerchiamo di crescere in ogni cosa verso di lui, che è il capo, Cristo,<br />dal quale tutto il corpo, ben compaginato e connesso, mediante la collaborazione di ogni giuntura, secondo l'energia propria di ogni membro, riceve forza per crescere in modo da edificare se stesso nella carità.</p><h3>Salmi - 122(121),1-2.3-4a.4b-5.</h3><p>Quale gioia, quando mi dissero: <br />\"Andremo alla casa del Signore\".<br />E ora i nostri piedi si fermano <br />alle tue porte, Gerusalemme!<br />Gerusalemme è costruita <br />come città salda e compatta.<br />Là salgono insieme le tribù, <br />le tribù del Signore.<br />Salgono, secondo la legge d'Isreale,<br />per lodare il nome del Signore.<br />Là sono posti i seggi del giudizio, <br />i seggi della casa di Davide.</p><h3>Dal Vangelo di Gesù Cristo secondo Luca - 13,1-9.</h3><p>In quel tempo si presentarono alcuni a riferire a Gesù circa quei Galilei, il cui sangue Pilato aveva mescolato con quello dei loro sacrifici.<br />Prendendo la parola, Gesù rispose: «Credete che quei Galilei fossero più peccatori di tutti i Galilei, per aver subito tale sorte?<br />No, vi dico, ma se non vi convertite, perirete tutti allo stesso modo.<br />O quei diciotto, sopra i quali rovinò la torre di Sìloe e li uccise, credete che fossero più colpevoli di tutti gli abitanti di Gerusalemme?<br />No, vi dico, ma se non vi convertite, perirete tutti allo stesso modo».<br />Disse anche questa parabola: «Un tale aveva un fico piantato nella vigna e venne a cercarvi frutti, ma non ne trovò.<br />Allora disse al vignaiolo: Ecco, son tre anni che vengo a cercare frutti su questo fico, ma non ne trovo. Taglialo. Perché deve sfruttare il terreno?<br />Ma quegli rispose: Padrone, lascialo ancora quest'anno finché io gli zappi attorno e vi metta il concime<br />e vedremo se porterà frutto per l'avvenire; se no, lo taglierai».</p><hr><h3>S. Antonio Maria Claret (vescovo e fondatore (1807-1870))</h3><h3>S. Luigi Guanella (sacerdote e fondatore (1842-1915))</h3><hr>"
		},
		{
			"id": "25",
			"imagen": "domenica",
			"contenido": "<h3>XXX Domenica del Tempo Ordinario</h3><h3>Libro dell’Esodo - 22,20-26.</h3><p>Così dice il Signore:<br />«Non molesterai il forestiero né lo opprimerai, perché voi siete stati forestieri nel paese d'Egitto.<br />Non maltratterai la vedova o l'orfano.<br />Se tu lo maltratti, quando invocherà da me l'aiuto, io ascolterò il suo grido,<br />la mia collera si accenderà e vi farò morire di spada: le vostre mogli saranno vedove e i vostri figli orfani.<br />Se tu presti denaro a qualcuno del mio popolo, all'indigente che sta con te, non ti comporterai con lui da usuraio: voi non dovete imporgli alcun interesse.<br />Se prendi in pegno il mantello del tuo prossimo, glielo renderai al tramonto del sole,<br />perché è la sua sola coperta, è il mantello per la sua pelle; come potrebbe coprirsi dormendo? Altrimenti, quando invocherà da me l'aiuto, io ascolterò il suo grido, perché io sono pietoso».</p><h3>Salmi - 18(17),3.4.47.</h3><p>Signore, mia roccia, <br />mia fortezza, mio liberatore; <br />mio Dio, mia rupe, in cui trovo riparo; <br />mio scudo e baluardo, mia potente salvezza.<br />Invoco il Signore, degno di lode, <br />e sarò salvato dai miei nemici.<br />Viva il Signore e benedetta la mia rupe, <br />sia esaltato il Dio della mia salvezza.</p><h3>Prima lettera di san Paolo apostolo ai Tessalonicesi - 1,5c-10.</h3><p>Fatelli, ben sapete come ci siamo comportati in mezzo a voi per il vostro bene.<br />E voi siete diventati imitatori nostri e del Signore, avendo accolto la parola con la gioia dello Spirito Santo anche in mezzo a grande tribolazione,<br />così da diventare modello a tutti i credenti che sono nella Macedonia e nell'Acaia.<br />Infatti la parola del Signore riecheggia per mezzo vostro non soltanto in Macedonia e nell'Acaia, ma la fama della vostra fede in Dio si è diffusa dappertutto, di modo che non abbiamo più bisogno di parlarne.<br />Sono loro infatti a parlare di noi, dicendo come noi siamo venuti in mezzo a voi e come vi siete convertiti a Dio, allontanandovi dagli idoli, per servire al Dio vivo e vero<br />e attendere dai cieli il suo Figlio, che egli ha risuscitato dai morti, Gesù, che ci libera dall'ira ventura.</p><h3>Dal Vangelo di Gesù Cristo secondo Matteo - 22,34-40.</h3><p>In quel tempo, i farisei, udito che Gesù aveva chiuso la bocca ai sadducei, si riunirono insieme<br />e uno di loro, un dottore della legge, lo interrogò per metterlo alla prova:<br />«Maestro, qual è il più grande comandamento della legge?».<br />Gli rispose: «Amerai il Signore Dio tuo con tutto il cuore, con tutta la tua anima e con tutta la tua mente.<br />Questo è il più grande e il primo dei comandamenti.<br />E il secondo è simile al primo: Amerai il prossimo tuo come te stesso.<br />Da questi due comandamenti dipendono tutta la Legge e i Profeti».</p><hr><h3>SS. Crispino e Crispiniano (martiri († fine sec. III))</h3><h3>B. Carlo Gnocchi (sacerdote e fondatore (1902-1956))</h3><hr>"
		},
		{
			"id": "26",
			"imagen": "lunedì",
			"contenido": "<h3>Lunedì della XXX settimana delle ferie del Tempo Ordinario</h3><h3>Lettera di san Paolo apostolo agli Efesini - 4,32.5,1-8.</h3><p>Fratelli, siate benevoli gli uni verso gli altri, misericordiosi, perdonandovi a vicenda come Dio ha perdonato a voi in Cristo.<br />Fatevi dunque imitatori di Dio, quali figli carissimi,<br />e camminate nella carità, nel modo che anche Cristo vi ha amato e ha dato se stesso per noi, offrendosi a Dio in sacrificio di soave odore.<br />Quanto alla fornicazione e a ogni specie di impurità o cupidigia, neppure se ne parli tra voi, come si addice a santi;<br />lo stesso si dica per le volgarità, insulsaggini, trivialità: cose tutte sconvenienti. Si rendano invece azioni di grazie!<br />Perché, sappiatelo bene, nessun fornicatore, o impuro, o avaro - che è roba da idolàtri - avrà parte al regno di Cristo e di Dio.<br />Nessuno vi inganni con vani ragionamenti: per queste cose infatti piomba l'ira di Dio sopra coloro che gli resistono.<br />Non abbiate quindi niente in comune con loro.<br />Se un tempo eravate tenebra, ora siete luce nel Signore. Comportatevi perciò come i figli della luce.</p><h3>Salmi - 1,1-2.3.4.6.</h3><p>Beato l'uomo che non segue il consiglio degli empi, <br />non indugia nella via dei peccatori <br />e non siede in compagnia degli stolti;<br />ma si compiace della legge del Signore, <br />la sua legge medita giorno e notte.<br />Sarà come albero piantato lungo corsi d'acqua, <br />che darà frutto a suo tempo <br />e le sue foglie non cadranno mai; <br />riusciranno tutte le sue opere.<br />Non così, non così gli empi: <br />ma come pula che il vento disperde.<br />Il Signore veglia sul cammino dei giusti, <br />ma la via degli empi andrà in rovina.</p><h3>Dal Vangelo di Gesù Cristo secondo Luca - 13,10-17.</h3><p>In quel tempo, Gesù stava insegnando in una sinagoga il giorno di sabato.<br />C'era là una donna che aveva da diciotto anni uno spirito che la teneva inferma; era curva e non poteva drizzarsi in nessun modo.<br />Gesù la vide, la chiamò a sé e le disse: «Donna, sei libera dalla tua infermità»,<br />e le impose le mani. Subito quella si raddrizzò e glorificava Dio.<br />Ma il capo della sinagoga, sdegnato perché Gesù aveva operato quella guarigione di sabato, rivolgendosi alla folla disse: «Ci sono sei giorni in cui si deve lavorare; in quelli dunque venite a farvi curare e non in giorno di sabato».<br />Il Signore replicò: «Ipocriti, non scioglie forse, di sabato, ciascuno di voi il bue o l'asino dalla mangiatoia, per condurlo ad abbeverarsi?<br />E questa figlia di Abramo, che satana ha tenuto legata diciott'anni, non doveva essere sciolta da questo legame in giorno di sabato?».<br />Quando egli diceva queste cose, tutti i suoi avversari si vergognavano, mentre la folla intera esultava per tutte le meraviglie da lui compiute.</p><hr><h3>SS. Luciano e Marciano (martiri a Nicomedia, in Turchia)</h3><h3>B. Bonaventura da Potenza (sac. O.F.M. Conv. (1651-1711))</h3><hr>"
		},
		{
			"id": "27",
			"imagen": "martedì",
			"contenido": "<h3>Martedì della XXX settimana delle ferie del Tempo Ordinario</h3><h3>Lettera di san Paolo apostolo agli Efesini - 5,21-33.</h3><p>Fratelli, siate sottomessi gli uni agli altri nel timore di Cristo.<br />Le mogli siano sottomesse ai mariti come al Signore;<br />il marito infatti è capo della moglie, come anche Cristo è capo della Chiesa, lui che è il salvatore del suo corpo.<br />E come la Chiesa sta sottomessa a Cristo, così anche le mogli siano soggette ai loro mariti in tutto.<br />E voi, mariti, amate le vostre mogli, come Cristo ha amato la Chiesa e ha dato se stesso per lei,<br />per renderla santa, purificandola per mezzo del lavacro dell'acqua accompagnato dalla parola,<br />al fine di farsi comparire davanti la sua Chiesa tutta gloriosa, senza macchia né ruga o alcunché di simile, ma santa e immacolata.<br />Così anche i mariti hanno il dovere di amare le mogli come il proprio corpo, perché chi ama la propria moglie ama se stesso.<br />Nessuno mai infatti ha preso in odio la propria carne; al contrario la nutre e la cura, come fa Cristo con la Chiesa,<br />poiché siamo membra del suo corpo.<br />Per questo l'uomo lascerà suo padre e sua madre e si unirà alla sua donna e i due formeranno una carne sola.<br />Questo mistero è grande; lo dico in riferimento a Cristo e alla Chiesa!<br />Quindi anche voi, ciascuno da parte sua, ami la propria moglie come se stesso, e la donna sia rispettosa verso il marito.</p><h3>Salmi - 128(127),1-2.3.4-5.</h3><p>Beato l'uomo che teme il Signore <br />e cammina nelle sue vie.<br />Vivrai del lavoro delle tue mani, <br />sarai felice e godrai d'ogni bene.<br />La tua sposa come vite feconda <br />nell'intimità della tua casa; <br />i tuoi figli come virgulti d'ulivo <br />intorno alla tua mensa.<br />Così sarà benedetto l'uomo che teme il Signore.<br />Ti benedica il Signore da Sion! <br />Possa tu vedere la prosperità di Gerusalemme <br />per tutti i giorni della tua vita.</p><h3>Dal Vangelo di Gesù Cristo secondo Luca - 13,18-21.</h3><p>In quel tempo, diceva Gesù: «A che cosa è simile il regno di Dio, e a che cosa lo rassomiglierò?<br />E' simile a un granellino di senapa, che un uomo ha preso e gettato nell'orto; poi è cresciuto e diventato un arbusto, e gli uccelli del cielo si sono posati tra i suoi rami».<br />E ancora: «A che cosa rassomiglierò il regno di Dio?<br />E' simile al lievito che una donna ha preso e nascosto in tre staia di farina, finché sia tutta fermentata».</p><hr><h3>S. Evaristo (Papa (5°) dal 97 al 105 e martire († 108))</h3><h3>B. Salvador Mollar Ventura (O.F.M. e martire (1896-1936))</h3><hr>"
		},
		{
			"id": "28",
			"imagen": "mercoledì",
			"contenido": "<h3>Santi Simone e Giuda, apostoli, festa</h3><h3>Lettera di san Paolo apostolo agli Efesini - 2,19-22.</h3><p>Fratelli, voi non siete più stranieri né ospiti, ma siete concittadini dei santi e familiari di Dio,<br />edificati sopra il fondamento degli apostoli e dei profeti, e avendo come pietra angolare lo stesso Cristo Gesù.<br />In lui ogni costruzione cresce ben ordinata per essere tempio santo nel Signore;<br />in lui anche voi insieme con gli altri venite edificati per diventare dimora di Dio per mezzo dello Spirito.</p><h3>Salmi - 19(18),2-3.4-5.</h3><p>I cieli narrano la gloria di Dio, <br />e l'opera delle sue mani annunzia il firmamento.<br />Il giorno al giorno ne affida il messaggio <br />e la notte alla notte ne trasmette notizia.<br />Non è linguaggio e non sono parole, <br />di cui non si oda il suono.<br />Per tutta la terra si diffonde la loro voce <br />e ai confini del mondo la loro parola.</p><h3>Dal Vangelo di Gesù Cristo secondo Luca - 6,12-16.</h3><p>In quei giorni, Gesù se ne andò sulla montagna a pregare e passò la notte in orazione.<br />Quando fu giorno, chiamò a sé i suoi discepoli e ne scelse dodici, ai quali diede il nome di apostoli:<br />Simone, che chiamò anche Pietro, Andrea suo fratello, Giacomo, Giovanni, Filippo, Bartolomeo,<br />Matteo, Tommaso, Giacomo d'Alfeo, Simone soprannominato Zelota,<br />Giuda di Giacomo e Giuda Iscariota, che fu il traditore.</p><hr><h3>SS. Simone e Giuda (apostoli e martiri (festa))</h3><h3>S. Rodrigo Aguilar (sac. e martire in Messico (1875-1927))</h3><hr>"
		},
		{
			"id": "29",
			"imagen": "giovedì",
			"contenido": "<h3>Giovedì della XXX settimana delle ferie del Tempo Ordinario</h3><h3>Lettera di san Paolo apostolo agli Efesini - 6,10-20.</h3><p>Fratelli, attingete forza nel Signore e nel vigore della sua potenza.<br />Rivestitevi dell'armatura di Dio, per poter resistere alle insidie del diavolo.<br />La nostra battaglia infatti non è contro creature fatte di sangue e di carne, ma contro i Principati e le Potestà, contro i dominatori di questo mondo di tenebra, contro gli spiriti del male che abitano nelle regioni celesti.<br />Prendete perciò l'armatura di Dio, perché possiate resistere nel giorno malvagio e restare in piedi dopo aver superato tutte le prove.<br />State dunque ben fermi, cinti i fianchi con la verità, rivestiti con la corazza della giustizia,<br />e avendo come calzatura ai piedi lo zelo per propagare il vangelo della pace.<br />Tenete sempre in mano lo scudo della fede, con il quale potrete spegnere tutti i dardi infuocati del maligno;<br />prendete anche l'elmo della salvezza e la spada dello Spirito, cioè la parola di Dio.<br />Pregate inoltre incessantemente con ogni sorta di preghiere e di suppliche nello Spirito, vigilando a questo scopo con ogni perseveranza e pregando per tutti i santi,<br />e anche per me, perché quando apro la bocca mi sia data una parola franca, per far conoscere il mistero del vangelo,<br />del quale sono ambasciatore in catene, e io possa annunziarlo con franchezza come è mio dovere.</p><h3>Salmi - 144(143),1.2.9-10.</h3><p>Benedetto il Signore, <br />mia roccia, <br />che addestra le mie mani alla guerra, <br />le mie dita alla battaglia.<br />Mia grazia e mia fortezza, <br />mio rifugio e mia liberazione, <br />mio scudo in cui confido, <br />colui che mi assoggetta i popoli.<br />Mio Dio, ti canterò un canto nuovo, <br />suonerò per te sull'arpa a dieci corde;<br />a te, che dai vittoria al tuo consacrato, <br />che liberi Davide tuo servo.</p><h3>Dal Vangelo di Gesù Cristo secondo Luca - 13,31-35.</h3><p>In quel giorno si avvicinarono a Gesù alcuni farisei a dirgli: «Parti e vattene via di qui, perché Erode ti vuole uccidere».<br />Egli rispose: «Andate a dire a quella volpe: Ecco, io scaccio i demòni e compio guarigioni oggi e domani; e il terzo giorno avrò finito.<br />Però è necessario che oggi, domani e il giorno seguente io vada per la mia strada, perché non è possibile che un profeta muoia fuori di Gerusalemme.<br />Gerusalemme, Gerusalemme, che uccidi i profeti e lapidi coloro che sono mandati a te, quante volte ho voluto raccogliere i tuoi figli come una gallina la sua covata sotto le ali e voi non avete voluto!<br />Ecco, la vostra casa vi viene lasciata deserta! Vi dico infatti che non mi vedrete più fino al tempo in cui direte: Benedetto colui che viene nel nome del Signore!».</p><hr><h3>S. Gaetano Errico (sacerdote e fondatore (1791-1860))</h3><h3>B. Michele Rua (1° successore di S.G. Bosco (1837-1910))</h3><hr>"
		},
		{
			"id": "30",
			"imagen": "venerdì",
			"contenido": "<h3>Venerdì della XXX settimana delle ferie del Tempo Ordinario</h3><h3>Lettera di san Paolo apostolo ai Filippesi - 1,1-11.</h3><p>Paolo e Timoteo, servi di Cristo Gesù, a tutti i santi in Cristo Gesù che sono a Filippi, con i vescovi e i diaconi.<br />Grazia a voi e pace da Dio, Padre nostro, e dal Signore Gesù Cristo.<br />Ringrazio il mio Dio ogni volta ch'io mi ricordo di voi,<br />pregando sempre con gioia per voi in ogni mia preghiera,<br />a motivo della vostra cooperazione alla diffusione del vangelo dal primo giorno fino al presente,<br />e sono persuaso che colui che ha iniziato in voi quest'opera buona, la porterà a compimento fino al giorno di Cristo Gesù.<br />È giusto, del resto, che io pensi questo di tutti voi, perché vi porto nel cuore, voi che siete tutti partecipi della grazia che mi è stata concessa sia nelle catene, sia nella difesa e nel consolidamento del vangelo.<br />Infatti Dio mi è testimonio del profondo affetto che ho per tutti voi nell'amore di Cristo Gesù.<br />E perciò prego che la vostra carità si arricchisca sempre più in conoscenza e in ogni genere di discernimento,<br />perché possiate distinguere sempre il meglio ed essere integri e irreprensibili per il giorno di Cristo,<br />ricolmi di quei frutti di giustizia che si ottengono per mezzo di Gesù Cristo, a gloria e lode di Dio.</p><h3>Salmi - 111(110),1-2.3-4.5-6.</h3><p>Renderò grazie al Signore con tutto il cuore, <br />nel consesso dei giusti e nell'assemblea.<br />Grandi le opere del Signore, <br />le contemplino coloro che le amano.<br />Le sue opere sono splendore di bellezza, <br />la sua giustizia dura per sempre.<br />Ha lasciato un ricordo dei suoi prodigi: <br />pietà e tenerezza è il Signore.<br />Egli dà il cibo a chi lo teme, <br />si ricorda sempre della sua alleanza.<br />Mostrò al suo popolo la potenza delle sue opere, <br />gli diede l'eredità delle genti.</p><h3>Dal Vangelo di Gesù Cristo secondo Luca - 14,1-6.</h3><p>Avvenne un sabato che Gesù era entrato in casa di uno dei capi dei farisei per pranzare e la gente stava ad osservarlo.<br />Davanti a lui stava un idropico.<br />Rivolgendosi ai dottori della legge e ai farisei, Gesù disse: «E' lecito o no curare di sabato?».<br />Ma essi tacquero. Egli lo prese per mano, lo guarì e lo congedò.<br />Poi disse: «Chi di voi, se un asino o un bue gli cade nel pozzo, non lo tirerà subito fuori in giorno di sabato?».<br />E non potevano rispondere nulla a queste parole.</p><hr><h3>S. Marciano di Siracusa (vescovo e martire († sec. II))</h3><h3>B. Angelo d'Acri (sacerdote O.F.M. Cap. (1669-1739))</h3><hr>"
		},
		{
			"id": "31",
			"imagen": "sabato",
			"contenido": "<h3>Sabato della XXX settimana delle ferie del Tempo Ordinario</h3><h3>Lettera di san Paolo apostolo ai Filippesi - 1,18b-26.</h3><p>Fratelli, purché in ogni maniera, per ipocrisia o per sincerità, Cristo venga annunziato, io me ne rallegro e continuerò a rallegrarmene.<br />So infatti che tutto questo servirà alla mia salvezza, grazie alla vostra preghiera e all'aiuto dello Spirito di Gesù Cristo,<br />secondo la mia ardente attesa e speranza che in nulla rimarrò confuso; anzi nella piena fiducia che, come sempre, anche ora Cristo sarà glorificato nel mio corpo, sia che io viva sia che io muoia.<br />Per me infatti il vivere è Cristo e il morire un guadagno.<br />Ma se il vivere nel corpo significa lavorare con frutto, non so davvero che cosa debba scegliere.<br />Sono messo alle strette infatti tra queste due cose: da una parte il desiderio di essere sciolto dal corpo per essere con Cristo, il che sarebbe assai meglio;<br />d'altra parte, è più necessario per voi che io rimanga nella carne.<br />Per conto mio, sono convinto che resterò e continuerò a essere d'aiuto a voi tutti, per il progresso e la gioia della vostra fede,<br />perché il vostro vanto nei miei riguardi cresca sempre più in Cristo, con la mia nuova venuta tra voi.</p><h3>Salmi - 42(41),2.3.5bcd.</h3><p>Come la cerva anela ai corsi d'acqua, <br />così l'anima mia anela a te, o Dio.<br />L'anima mia ha sete di Dio, del Dio vivente: <br />quando verrò e vedrò il volto di Dio?<br />Questo io ricordo, e il mio cuore si strugge:<br />attraverso la folla avanzavo tra i primi <br />fino alla casa di Dio,<br />in mezzo ai canti di gioia <br />di una moltitudine in festa.</p><h3>Dal Vangelo di Gesù Cristo secondo Luca - 14,1.7-11.</h3><p>Avvenne un sabato che Gesù era entrato in casa di uno dei capi dei farisei per pranzare e la gente stava ad osservarlo.<br />Osservando poi come gli invitati sceglievano i primi posti, disse loro una parabola:<br />«Quando sei invitato a nozze da qualcuno, non metterti al primo posto, perché non ci sia un altro invitato più ragguardevole di te<br />e colui che ha invitato te e lui venga a dirti: Cedigli il posto! Allora dovrai con vergogna occupare l'ultimo posto.<br />Invece quando sei invitato, và a metterti all'ultimo posto, perché venendo colui che ti ha invitato ti dica: Amico, passa più avanti. Allora ne avrai onore davanti a tutti i commensali.<br />Perché chiunque si esalta sarà umiliato, e chi si umilia sarà esaltato».</p><hr><h3>S. Wolfgang (Volfango) di Rägensburg (D) (vescovo (925-994))</h3><h3>S. María de la Purísima de la Cruz (vergine (1926-1998))</h3><hr>"
		}
	]
}
